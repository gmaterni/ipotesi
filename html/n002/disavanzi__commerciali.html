
<!DOCTYPE html>
<html lang="it">
    <head>
        <meta http-equiv="Cache-Control" content="no-cache, no-store, must-revalidate">
        <meta http-equiv="Pragma" content="no-cache">
        <meta http-equiv="Expires" content="0">
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <meta name="description" content="IPOTESI - Periodico di approfondimento. Articolo: Dopo Santa Rosa c'è sempre un dopo, di Don Gianni Carparelli" />
        <meta name="keywords" content="IPOTESI, periodico, approfondimento, Santa Rosa, Viterbo, Don Gianni Carparelli" />
        <meta property="og:title" content="Dopo Santa Rosa c'è sempre un dopo - IPOTESI" />
        <meta property="og:description" content="Le feste sono una occasione culturale e anche spirituale. Riflessione di Don Gianni Carparelli" />
        <meta property="og:type" content="article" />
        <meta property="og:url" content="http://www.ipotesi.eu" />
        <meta name="robots" content="index, follow" />
        <link rel="icon" href="data:image/svg+xml,<svg xmlns='http://www.w3.org/2000/svg' viewBox='0 0 24 24' fill='currentColor'><path d='M12 2h1v20h-1z'/><path d='M9 5h6v1H9zM9 18h6v1H9z'/></svg>">       
        <title>IPOTESI</title>
        <style>
            body {
                font-family: Arial, sans-serif;
                margin: 5px;
                margin-left:100px;
                margin-right:100px;
            } 
            .ipotesi {
                position: absolute;
                top: 0;
                left: 40%;
                width:100%;
                margin: 0 auto;
                padding: 0;
                font-size: 70px;
                font-weight: bold;
                font-family: "Courier New", Courier, monospace;
                text-transform: uppercase;
                line-height: 1;
                letter-spacing: 9px;
            }w
            h3 {
              text-align: center;
              font-size: 40px;
              font-weight: bold;
              font-style: italic;
            }

            .subtitle {
                position: absolute;
                top:60px;
                left: 5px;
                font-size: 30px;
                font-weight: bold;
                font-style: italic;
            }
            .link {
                position: absolute;
                top: 60px;
                right: 10px;
                font-size: 25px;
                font-weight: bold;
            }
            .link a {
                color: #1a73e8;
                text-decoration: none;
                font-weight: bold;
                transition: color 0.3s ease;
            }

            .link a:hover {
                color: #d93025;
                text-decoration: underline;
            }

            .link a:visited {
                color: #4b0082;
            }

            .content {
                margin: 0 auto;
                margin-top:80px;
                padding: 10px;
                border: 1px solid #ccc;
                background-color: #f9f9f9;
                font-size: 28px;
                
            }

            p {
                margin-bottom: 15px;
            }

            strong {
                font-weight: bold;
            }
        </style>
    </head>

    <body>
    <br>
        <div class="ipotesi">
        IPOTESI 
        </div>
        <div class="subtitle">
        Periodico di approfondimento
        </div>
        <div class="link">
            <a href="http://www.ipotesi.eu" target="_blank">www.ipotesi.eu</a>
        </div>
        <div class="content">
            <h3>
    La Guerra Dei Dazi
</h3>


<p>L’invito a seguire i soldi per comprendere l’evoluzione – anche
    sociale e politica – del mondo è sempre un buon consiglio. Analizzeremo
    quindi brevemente lo stato e le tendenze delle bilance commerciali dei
    cinque “grandi aggregati” (Usa, Europa, Cina, Russia, Brics; con
    l’avvertenza che esistono delle duplicazioni, visto che all’interno dei
    Brics troviamo sia la Russia sia la Cina), prima di provare a tracciare
    alcune linee guida alla luce delle quali osservare “dove va il
    mondo”.</p>
<p>Gli Stati uniti sono in grande sofferenza, pur essendo un Paese ricco
    e prospero. Nel 2024 il disavanzo commerciale è esploso a 918,4 miliardi
    di dollari, +17%, mai così alto; frutto di un aumento massiccio delle
    importazioni (4.110 miliardi di dollari, +6,6%), superiore
    all’incremento dell’export (3.191 miliardi di dollari, +3,9%). Mitiga un
    po’ il fatto che l’incremento delle importazioni sia in parte dovuto a
    una corsa all’accaparramento di acquisti (principalmente dalla Cina)
    nella previsione (poi verificatasi corretta con l’elezione di Donald
    Trump) di un aumento dei dazi.</p>
<p>Sul fronte opposto troviamo l’Unione europea, esportatore netto da
    sempre; il Vecchio continente non dispone di grandi risorse in fatto di
    materie prime, e svolge attività quasi esclusivamente di trasformazione.
    Nel 2024, il saldo commerciale dell’intera Ue ha fatto registrare un
    surplus di 150,1 miliardi di euro, leggermente in calo rispetto all’anno
    precedente, con una sensibile contrazione nell’import di energia (-8,9%)
    e un buon incremento (+3,7%) di prodotti chimici e beni manifatturieri.
    Anche se nell’Unione europea vive solo il 6,25% della popolazione
    mondiale, questo aggregato è ancora un motore assai importante
    dell’economia mondiale; il commercio extra-UE, infatti, rappresenta
    circa il 17 percento delle esportazioni globali e il 15 percento delle
    importazioni globali.</p>
<p>Nonostante il rallentamento del Pil dell’ultimo quinquennio (ma non è
    possibile crescere all’infinito a due cifre…) e le difficoltà del
    settore immobiliare, che ha trainato la crescita di Pechino per almeno
    due decenni, la Cina sembra il sistema economico più in salute a livello
    globale. Costi di produzione bassi, ottima organizzazione del lavoro,
    automazione e utilizzo avanzato delle tecnologie, hanno portato il
    surplus commerciale cinese a +992 miliardi di dollari nel 2024. L’export
    continua a volare (+5,9% a 3,58 trilioni di dollari) mentre le
    importazioni, pur in aumento a causa dell’incremento del tenore di vita
    della popolazione, sono cresciute solo dell’1,1%, a 2,59 trilioni di
    dollari. I Paesi di destinazione dell’export cinese restano gli Usa e
    l’Europa, aree macroecomiche che, per via dei prezzi mediamente elevati
    di qualsiasi tipo di prodotto, risultano facilmente aggredibili.</p>
<p>La Russia registra avanzi commerciali da quasi trent’anni,
    soprattutto a causa dell’export di prodotti energetici, gas e petrolio.
    I tre anni di guerra in Ucraina, soprattutto l’ostracismo commerciale
    dell’Europa, non hanno “messo in ginocchio” l’economia russa, però ne
    hanno certamente rallentato lo sviluppo. Ancora a dicembre 2024 la
    bilancia commerciale russa, dopo tre anni di sanzioni, presentava un
    attivo di 5,5 miliardi di dollari. I Paesi con i quali l’export russo è
    più sviluppato sono Olanda, Turchia, Italia e Giappone mentre Cina,
    Stati uniti e Francia sono i Paesi dai quali provengono in misura
    maggiore le importazioni. L’export di prodotti energetici, che
    rappresenta gran parte dell’attivo commerciale russo, non si è
    significativamente indebolito negli ultimi tre anni, in parte perché il
    Paese ha trovato spesso il modo di aggirare le sanzioni, in parte perché
    è riuscito ad aprire nuovi mercati di sbocco (soprattutto in Asia e in
    Africa).</p>
<p>Sta anche sviluppandosi molto il sistema Brics (Brasile, Russia,
    India, Cina e Sudafrica), che l’anno scorso ha avuto una decisa
    impennata; si sono aggiunti, infatti, prima cinque nuovi Paesi (Egitto,
    Etiopia, Iran, Emirati Arabi Uniti e Indonesia) quindi altri nove
    (Bielorussia, Bolivia, Cuba, Indonesia, Kazakistan, Malesia, Thailandia,
    Uganda e Uzbekistan) mentre altri quattro (Algeria, Nigeria, Vietnam e
    Turchia) si apprestano a farlo. In questo modo il “mondo Brics”
    rappresenta oggi il 41,4% del pil mondiale, il 37% del commercio globale
    e il 40% della produzione petrolifera mondiale e vi fanno riferimento
    circa 4 miliardi di persone, metà della popolazione mondiale (per dare
    una idea: il G7 oggi vale il 29,08% del pil mondiale, assai meno di
    quando, nel 1990, era giunto a rappresentarne il 52%). Questa crescita
    tumultuosa è causata dal fatto che i Paesi aderenti siglano fra loro
    accordi di partnership e di cooperazione, e non solo di “libero
    commercio”. Nell’ambito dello scenario competitivo del commercio
    internazionale, il gruppo Brics si appresta infine a varare un nuovo
    sistema di pagamenti, alternativo al sistema Swift, in grado di
    “difendersi” da oscillazioni significative del dollaro e soprattutto di
    consentire ai Paesi membri di continuare a operare nel mercato
    commerciale e finanziario anche nel caso – come accade oggi con la
    Russia – di sanzioni che venissero imposte dall’area del Dollaro.</p>
<p>Quali le prospettive di questo scenario? I principali attori del
    cambiamento sono due, gli Stati uniti e la Cina, per motivi opposti. Gli
    Usa di Trump hanno avviato da febbraio un forte processo
    protezionistico, con l’imposizione di dazi elevati (anche nell’ordine
    del 25%) su prodotti che impattano sulle imprese strategiche del Paese.
    L’obiettivo è quello di rilanciare l’industria locale, rendendo i
    prodotti statunitensi più convenienti per i consumatori americani. La
    Cina sembrerebbe il principale destinatario di questa operazione; e
    tuttavia – considerando che i dazi Usa stanno per colpire anche l’Unione
    europea, è prevedibile un forte aumento dell’export cinese verso
    l’Europa. Il Vecchio continente – che a differenza di Usa, Russia e
    Brics, non dispone di materie prime – sembrerebbe destinato a giocare il
    ruolo del vaso di coccio. I dazi Usa provocheranno un aumento dei
    prezzi, assai probabilmente inflazione, e certamente aumento della
    disoccupazione. La più tipica delle situazioni di stag-flazione. L’Ue
    potrebbe attenuare il colpo “aprendo a est”, ma dovrebbe superare remore
    e pregiudizi di tipo politico che, oggi come oggi, non sembrano
    facilmente sormontabili (in realtà, la disponibilità della Cina a una
    maggiore integrazione e partnership con l’Europa è massima).</p>
<p>Abbiamo poi da affrontare un problema di tipo istituzionale.
    L’evoluzione della democrazia europea verso il garantismo ha al tempo
    stesso moltiplicato la burocrazia, aumentato i costi di qualunque
    progetto o iniziativa, e i tempi di realizzazione di qualunque opera,
    pubblica o privata che sia. In Cina una linea metropolitana si fa in due
    anni, in Europa in dieci (quando va bene), e questa è una tara che
    urgerà superare se vogliamo competere, o anche “cooperare”, con chi
    marcia a velocità doppia della nostra. Ma dobbiamo essere coscienti del
    fatto che questa rapidità dipende dalla “filiera corta” del potere, cioè
    da un sistema politico dove il potere è accentrato e poco (o nulla)
    discutibile. Sono (e sempre più saranno, si veda l’America di Trump) i
    Paesi che oggi chiamiamo “autoritari” a detenere in questa fase storica
    le leve dello sviluppo. Dovremo quindi decidere se riaffermare il nostro
    modello di “democrazia garantista” contro tutto e tutti, oppure almeno
    in parte deciderci ad accorciare la filiera socio-economico-politica che
    oggi chiamiamo “democrazia”. Discorso tremendo, che non si può esaurire
    in un articolo di giornale, e che però bisognerà incominciare ad
    affrontare, per non farci trovare impreparati nel momento del
    bisogno.</p>
<p>Se si passa dal fronte commerciale a quello finanziario la situazione
    si complica ulteriormente; l’integrazione finanziaria globale, infatti,
    è assai più spinta di quella economica. Capitali cinesi, sauditi, anche
    russi, sono presenti nei grandi fondi internazionali, accanto a quelli
    statunitensi e britannici, nelle infrastrutture industriali e di
    servizio di mezzo mondo, e la finanza internazionale, ormai, ha preso a
    marciare per conto suo, anche a prescindere dall’economia reale. Questo
    spiega, per esempio, come mai nel 2024 le Borse internazionali abbiano
    messo a segno guadagni rilevanti, poco spiegabili di fronte a una
    evidente crisi degli asset industriali nei principali Paesi. Potenti
    imperi economici di tipo personale (Amazon, Google, Meta, Apple,
    Microsoft…), che hanno bilanci più ricchi di alcuni Paesi sovrani,
    giocano un ruolo almeno pari a quelli degli Stati che siedono
    nell’assemblea delle Nazioni unite. Così che il mondo degli affari
    potrebbe integrare, se non proprio contrastare, le principali iniziative
    economiche intraprese dagli Stati sovrani per motivi politici.</p>
<p>Quel che è certo è che stiamo attraversando un periodo di instabilità
    e di cambiamento, e non solo per le nuove politiche dell’America
    trumpiana. Occorrerà saggezza, visione, capacità di adattamento e
    capacità di movimento.</p>
<p>Paolo Mastromo</p>
        </div>
    </body>

</html>

    
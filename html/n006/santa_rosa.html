
<!DOCTYPE html>
<html lang="it">
    <head>
        <meta http-equiv="Cache-Control" content="no-cache, no-store, must-revalidate">
        <meta http-equiv="Pragma" content="no-cache">
        <meta http-equiv="Expires" content="0">
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <meta name="description" content="IPOTESI - Periodico di approfondimento. Articolo: Dopo Santa Rosa c'è sempre un dopo, di Don Gianni Carparelli" />
        <meta name="keywords" content="IPOTESI, periodico, approfondimento, Santa Rosa, Viterbo, Don Gianni Carparelli" />
        <meta property="og:title" content="Dopo Santa Rosa c'è sempre un dopo - IPOTESI" />
        <meta property="og:description" content="Le feste sono una occasione culturale e anche spirituale. Riflessione di Don Gianni Carparelli" />
        <meta property="og:type" content="article" />
        <meta property="og:url" content="http://www.ipotesi.eu" />
        <meta name="robots" content="index, follow" />
        <link rel="icon" href="data:image/svg+xml,<svg xmlns='http://www.w3.org/2000/svg' viewBox='0 0 24 24' fill='currentColor'><path d='M12 2h1v20h-1z'/><path d='M9 5h6v1H9zM9 18h6v1H9z'/></svg>">       
        <title>IPOTESI</title>
        <style>
            body {
                font-family: Arial, sans-serif;
                margin: 5px;
                margin-left:100px;
                margin-right:100px;
            } 
            .ipotesi {
                position: absolute;
                top: 0;
                left: 40%;
                width:100%;
                margin: 0 auto;
                padding: 0;
                font-size: 70px;
                font-weight: bold;
                font-family: "Courier New", Courier, monospace;
                text-transform: uppercase;
                line-height: 1;
                letter-spacing: 9px;
            }w
            h3 {
              text-align: center;
              font-size: 40px;
              font-weight: bold;
              font-style: italic;
            }

            .subtitle {
                position: absolute;
                top:60px;
                left: 5px;
                font-size: 30px;
                font-weight: bold;
                font-style: italic;
            }
            .link {
                position: absolute;
                top: 60px;
                right: 10px;
                font-size: 25px;
                font-weight: bold;
            }
            .link a {
                color: #1a73e8;
                text-decoration: none;
                font-weight: bold;
                transition: color 0.3s ease;
            }

            .link a:hover {
                color: #d93025;
                text-decoration: underline;
            }

            .link a:visited {
                color: #4b0082;
            }

            .content {
                margin: 0 auto;
                margin-top:80px;
                padding: 10px;
                border: 1px solid #ccc;
                background-color: #f9f9f9;
                font-size: 28px;
                
            }

            p {
                margin-bottom: 15px;
            }

            strong {
                font-weight: bold;
            }
        </style>
    </head>

    <body>
    <br>
        <div class="ipotesi">
        IPOTESI 
        </div>
        <div class="subtitle">
        Periodico di approfondimento
        </div>
        <div class="link">
            <a href="http://www.ipotesi.eu" target="_blank">www.ipotesi.eu</a>
        </div>
        <div class="content">
            <!--
TITOLO
Santa Rosa: siamo davvero “tutti de ‘n
sentimento”?
SOTTOTITOLO
Una chiacchierata con Anna e Luigi Roselli, figli del
“Facchino qualunque” Ernesto.
AUTORE
Chiara Vitali
DATA
19-08-2025
ARTICOLO
-->

<h3>Santa Rosa: siamo davvero “tutti de ‘n
sentimento”?</h3>
<p>Siedono di fronte a me, mia madre e suo fratello Luigi. I volti sono
segnati dal tempo e dalla vita, che molte volte, con entrambi, è stata
davvero poco generosa di cose belle. Ma tutti e due hanno mostrato una
sincera contentezza quando gli ho chiesto di regalarmi qualche ricordo
in merito alla tradizione più importante della nostra Viterbo; sì,
perché Santa Rosa è qualcosa di connaturato alla famiglia Roselli.</p>
<p>Qualche anno fa raccontai, per una testata locale, la storia di mio
nonno Ernesto, facchino di Santa Rosa dal 1946 al 1967, in particolare
il drammatico episodio del <em>fermo</em> del Volo d’Angeli con cui ha
concluso la sua esperienza del portare la Macchina. Questa volta,
invece, la mia curiosità si è orientata non solo nel raccogliere le loro
memorie, ma anche nel capire cosa e quanto è cambiato nel sentire e
vivere questa unicità che contraddistingue la nostra città. Voci come le
loro sono, ormai, fonti rare da cui abbeverarsi di storie autentiche ed
emozionanti.</p>
<p>Lo zio Luigi prende subito la parola e riporta in vita i primi anni
Cinquanta del secolo scorso, quando, per la prima volta, ancora bambino,
vestì i panni del facchino di Santa Rosa: un “mini facchino” <em>ante
litteram</em> che mio nonno volle portare con sé lungo il tradizionale
Giro delle Sette Chiese e per la merenda prima del trasporto, al tempo,
nel cortile delle “Scuole Rosse”. Nomina altri facchini che fecero la
stessa cosa con i propri figli, tutti accomunati dall’abitare nel cuore
grigio ma brillante di San Pellegrino. Gli sguardi che si scambia con
mia madre, mentre cercano insieme di ricordarsi ogni persona, sono come
fotografie di luoghi preziosi e nascosti del quartiere medievale, quei
posti che solo a chi l’ha bazzicati e assaporati davvero, si disvelano
in tutta la loro bellezza. Vicoli, scorci e palazzine che, attualmente,
versano in condizioni critiche, abbandonati all’impietosa polvere della
maliziosa incuria. Deserti urbani, che al massimo ospitano sporadici
turisti con formule di comodo.</p>
<p>Mamma prende il filo del racconto e sottolinea come la dimensione
familiare della tradizione fosse vissuta come un rituale che scandiva le
giornate di tutti, ognuno con un proprio ruolo. Ripensa alla madre, mia
nonna Liliana, che dal 1984 non poté più accompagnare il suo Ernesto
perché la morte ci vince tutti; il nonno aveva terminato la sua
esperienza sotto la Macchina quel terribile 1967, ma nel cuore non si
smette mai di essere facchini di Santa Rosa. E così la mia mamma, per
donargli un’occasione di consolazione, riuscì a mettersi in contatto con
Maria Antonietta Palazzetti e Rosario Valeri, ideatori di Spirale di
Fede, e gli chiese se suo padre potesse prender parte nuovamente alla
compagine dei facchini in una nuova veste cucita di esperienza e di
saggezza. Accettarono di buon grado e il ruolo di guida per mio nonno
proseguì anche per gli anni successivi con la Macchina di Ioppolo.</p>
<p>Dopo questi piccoli dipinti del ricordo, così malinconici e
meravigliosamente vividi, riporto entrambi alle questioni di sicuro più
prosaiche e brutali che mi martellano. Ho bisogno di risposte a domande
che mi faccio ormai da anni, e le voglio da chi, senza dubbio, ne sa più
di me. Forse in modo un po’ provocatorio, li metto di fronte a quello
che ormai è un Leitmotiv della viterbesità: ma davvero la nostra città è
solo la Macchina di Santa Rosa? È vero che si pensa solo ed
esclusivamente al 3 settembre? La loro risposta è stata meno scontata di
quanto possa sembrare.</p>
<p>Sono concordi nell’affermare che non c’è nulla di sbagliato
nell’orgoglio e nel senso di unicità che un patrimonio del genere
infonde nella gente; quel che, tuttavia, fa la differenza tra un sano
sentimento di appartenenza e uno sterile avviluppamento della città
intorno a questo solo evento, è il <em>come</em> si possa valorizzare
Santa Rosa in un’ottica di più ampio respiro, che faccia della
tradizione e del folklore un fattore di identità culturale perenne,
coltivato non solo in quei pochi giorni dell’anno, ma con una
costruzione che si sviluppi nel tempo.</p>
<p>Mia madre pensa - per deformazione professionale, essendo una maestra
di scuola primaria -, ad esempio, a progetti per alunne e alunni di
tutti gli ordini e gradi che possano tener viva la fiamma della memoria
storica della tradizione viterbese; sottolinea pure come il museo
dedicato alla Macchina, sito nell’ormai decadente quartiere di San
Pellegrino, non sia curato e promosso come dovrebbe. Luigi aggiunge
anche che un problema oggettivamente riscontrabile nella nostra realtà è
il poco coraggio dell’imprenditoria, di tutti i settori, nell’investire
per la comunità e per chi vuole venire a godere della nostra Viterbo non
solo in occasione della Macchina, ma sempre.</p>
<p>Non è un gratuito e naïf rimpianto dei tempi andati il cenno che sia
mamma sia zio fanno in merito al Settembre Viterbese, che offriva una
proposta strutturata e plasmata sui più disparati interessi e che,
comunque, teneva insieme una città su vari livelli. Ora, intorno al
grande evento della sera del 3, cosa troviamo? Qualcosa di musicale per
i più giovani, sicuramente lodevole, ma per il resto è tutto molto
sfilacciato.</p>
<p>Incalzo i miei cari mettendo sul tavolo un’altra questione, più
intima. “Semo tutti de ‘n sentimento”, verissimo. Ma qual è questo
sentimento? Perché anche io, in 35 anni di vita a Viterbo e di
attaccamento a tutto ciò che è Santa Rosa, ne ho viste cambiare di cose,
e tanto.</p>
<p>Qui la risposta della mamma e dello zio è all’unisono, parole che
escono fuori a fiume da entrambi: il mettersi in mostra, la visibilità,
l’individualismo. Chiedo spiegazioni, sottolineando che se si parla
della dimensione social in cui ormai siamo tutti risucchiati, Santa Rosa
compresa, non si può pensare di tornare indietro. E che comunque
avrebbero ragione, perché penso io stessa che tra Instagram, TikTok,
vari ed eventuali, di danni ne son stati fatti a iosa. Distorsioni della
narrazione, modalità comunicative e linguaggi inappropriati che, però -
con mio già pubblicamente palesato disgusto - hanno solleticato lo
strato viterbicolo (non viterbese!) della città.</p>
<p>No, mamma Anna e zio Luigi sono grandicelli, ormai. Si riferiscono a
qualcosa che scava nel profondo. C’è un discorso legato alla fede, ormai
labile, perché di sicuro quasi tutti ci siamo scordati che è
fondamentalmente il trasporto della Macchina di Santa Rosa una festa
religiosa. Ma è anche vero che credere non è, giustamente, di tutti. La
libertà di essere, di pensare, di parlare viene prima di ogni cosa.</p>
<p>Mia madre e mio zio percepiscono che l’individuo, il singolo hanno
sostituito il collettivo. Una sovraesposizione del fenomeno. Una forma
senza sostanza. Mi hanno portato tanti esempi di come questo accade, di
come sia tangibile nella vacuità dei gesti e dei fatti, ma qui,
tuttavia, non ne farò cenno, perché non è questo il luogo per entrare
nel merito di ogni situazione particolare. Non c’è più, secondo loro, un
ritrovarsi come comunità che vive e sente le stesse cose, nello stesso
momento, tutti sullo stesso piano. E questo atteggiamento è anche causa
e conseguenza di quel circolo vizioso intorno cui corre a vuoto, da
ormai troppo tempo, la città di Viterbo.</p>
<p>“Semo tutti de ‘n sentimento”: ognuno il suo.</p>
<p>Li ringrazio con commozione, perché so quanto tengono a tutto questo.
E penso che abbiano proprio ragione, certa del fatto che possiamo
apparire, mostrarci, vantarci quanto ci pare: agli occhi di Santa Rosa,
da lassù, siamo tutti creature uguali e piccolissime.</p>
<p>Chiara Vitali</p>

        </div>
    </body>

</html>

    
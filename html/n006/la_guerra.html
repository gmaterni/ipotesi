
<!DOCTYPE html>
<html lang="it">
    <head>
        <meta http-equiv="Cache-Control" content="no-cache, no-store, must-revalidate">
        <meta http-equiv="Pragma" content="no-cache">
        <meta http-equiv="Expires" content="0">
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <meta name="description" content="IPOTESI - Periodico di approfondimento. Articolo: Dopo Santa Rosa c'è sempre un dopo, di Don Gianni Carparelli" />
        <meta name="keywords" content="IPOTESI, periodico, approfondimento, Santa Rosa, Viterbo, Don Gianni Carparelli" />
        <meta property="og:title" content="Dopo Santa Rosa c'è sempre un dopo - IPOTESI" />
        <meta property="og:description" content="Le feste sono una occasione culturale e anche spirituale. Riflessione di Don Gianni Carparelli" />
        <meta property="og:type" content="article" />
        <meta property="og:url" content="http://www.ipotesi.eu" />
        <meta name="robots" content="index, follow" />
        <link rel="icon" href="data:image/svg+xml,<svg xmlns='http://www.w3.org/2000/svg' viewBox='0 0 24 24' fill='currentColor'><path d='M12 2h1v20h-1z'/><path d='M9 5h6v1H9zM9 18h6v1H9z'/></svg>">       
        <title>IPOTESI</title>
        <style>
            body {
                font-family: Arial, sans-serif;
                margin: 5px;
                margin-left:100px;
                margin-right:100px;
            } 
            .ipotesi {
                position: absolute;
                top: 0;
                left: 40%;
                width:100%;
                margin: 0 auto;
                padding: 0;
                font-size: 70px;
                font-weight: bold;
                font-family: "Courier New", Courier, monospace;
                text-transform: uppercase;
                line-height: 1;
                letter-spacing: 9px;
            }w
            h3 {
              text-align: center;
              font-size: 40px;
              font-weight: bold;
              font-style: italic;
            }

            .subtitle {
                position: absolute;
                top:60px;
                left: 5px;
                font-size: 30px;
                font-weight: bold;
                font-style: italic;
            }
            .link {
                position: absolute;
                top: 60px;
                right: 10px;
                font-size: 25px;
                font-weight: bold;
            }
            .link a {
                color: #1a73e8;
                text-decoration: none;
                font-weight: bold;
                transition: color 0.3s ease;
            }

            .link a:hover {
                color: #d93025;
                text-decoration: underline;
            }

            .link a:visited {
                color: #4b0082;
            }

            .content {
                margin: 0 auto;
                margin-top:80px;
                padding: 10px;
                border: 1px solid #ccc;
                background-color: #f9f9f9;
                font-size: 28px;
                
            }

            p {
                margin-bottom: 15px;
            }

            strong {
                font-weight: bold;
            }
        </style>
    </head>

    <body>
    <br>
        <div class="ipotesi">
        IPOTESI 
        </div>
        <div class="subtitle">
        Periodico di approfondimento
        </div>
        <div class="link">
            <a href="http://www.ipotesi.eu" target="_blank">www.ipotesi.eu</a>
        </div>
        <div class="content">
            <!--
TITOLO
La guerra, prostituta sempre incinta, aiutiamola ad
abortire
SOTTOTITOLO
Alcune riflessioni dal carteggio tra Einstein e Freud nel
1932
AUTORE
don Gianni Carparelli
DATA
Luglio 2025
ARTICOLO
-->

<h3>La guerra una prostituta sempre incinta aiutiamola ad abortire</h3>
<p><strong>Non so se avete mai sentito del film: “La quarta guerra” (The
fourth war, 1990), diretto da John Frankenheimer. Il titolo è preso da
una massima di Albert Einstein: “<em>non so con quali armi verrà
combattuta la terza guerra mondiale, ma la quarta verrà combattuta con
clave e pietre</em>”- Lascio a voi la curiosità di andare a vedere la
trama del film. Ma nel mio desiderio, che è un sogno, lotto tra il
timore di un annientamento catastrofico e la speranza di un rinsavimento
generale, anche se sempre in un equilibrio instabile.</strong></p>
<p><strong>Paura che si sta diffondendo e che è certamente una delle
ragioni della aggressività e violenza che colora di oscurità le nostre
strade, i rapporti tra uomo e donna, l’annebbiarsi del rispetto tra
persone nelle scuole, i programmi TV che trasudano sangue e non entro in
altri confini internazionali perché purtroppo sono noti a
tutti.</strong></p>
<p><strong>La guerra mondiale a pezzi (ricordate Papa Francesco?) che
rischia di diventare un mosaico di distruzione. E qui mi sono immerso
nel pensiero di due grandi del secolo scorso: Einstein e Freud, ai quali
mi unisco come “amici dell’umanità” (lettera risposta di Freud a
Einstein, Vienna, settembre 1932). Il loro carteggio inizia dalla
domanda di Einstein a Freud:</strong></p>
<p><strong>“<em>C’è un modo per liberare gli uomini dalla fatalità della
guerra</em>?” (30 luglio 1932). L’idea per questo scambio di idee partì
nell’ambito del comitato permanente delle lettere e delle arti della
società delle nazioni, nel 1932. La corrispondenza poi tra i due grandi
viene pubblicata a Parigi nel 1933. La sua diffusione venne proibita in
Germania.</strong></p>
<p><strong>Einstein e Freud in seguito dovettero abbandonare il loro
paese per le persecuzioni razziali.</strong></p>
<p><strong>Già nel 1915 Freud aveva scritto: “<em>Ci sembra che mai un
fatto storico (la guerra) abbia distrutto in tal misura il prezioso
patrimonio comune dell’umanità, seminato così profonda confusione nelle
più chiare intelligenze, abbassato tanto radicalmente tutto ciò che è
elevato</em>…”. Freud ovviamente cercava di descrivere l’impatto
devastante della prima guerra mondiale: i valori fondamentali distrutti,
una confusione generalizzata, cultura e civiltà
danneggiati.</strong></p>
<p><strong>L’aria poi inquinata e inquinante che arrivava dalla Germania
di Hitler e che faceva odorare tempeste in arrivo. Quello che Einstein
scrisse nel 1932: “<em>Vi è una possibilità di dirigere l’evoluzione
psichica degli uomini in modo che diventino capaci di resistere alla
psicosi dell’odio e della distruzione</em>” (dalla lettera di Einstein a
Freud).</strong></p>
<p><strong>Dove aggiunge: “… <em>non penso qui affatto solo alle
cosiddette masse incolte. L’esperienza prova che piuttosto la
‘intellighenzia’ cede per prima a queste rovinose suggestioni
collettive, perché l’intellettuale non ha contatto diretto con la rozza
realtà, ma la vive attraverso la sua forma riassuntiva più facile,
quella della pagina stampata. Concludendo: ho parlato sinora soltanto di
guerre tra stati, ossia di conflitti internazionali. </em></strong></p>
<p><strong><em>Ma sono perfettamente consapevole del fatto che l’istinto
aggressivo opera anche in altre forme e altre circostanze (penso alle
guerre civili, per esempio, dovute un tempo al fanatismo religioso, oggi
a fattori sociali; o ancora alla persecuzione di minoranze
razziali)</em>…”.</strong></p>
<p><strong>Nella sua lettera Einstein scrive a Freud: “<em>So che nei
suoi scritti possiamo trovare risposte esplicite o implicite… sarebbe
della massima utilità per tutti noi se lei esponesse il problema della
pace mondiale alla luce delle sue recenti scoperte perché tale
esposizione potrebbe indicare la strada e nuovi e validissimi modi di
azione</em>”.</strong></p>
<p><strong>Umiltà di uno scienziato che al di là di una proposta,
“…<em>quella di una autorità internazionale, legislativa e giudiziaria,
creata dagli stati con il mandato di comporre tutti i conflitti che
sorgano tra di loro. Ogni stato si assume la decisione di rispettare i
decreti di questa autorità, di invocarne la decisione in ogni disputa,
di accettarne senza riserve il giudizio e di attuarne tutti i
provvedimenti che essa ritenesse necessari</em>…”, è anche cosciente che
questo è lontano dall’essere realizzabile e che la sete di potere della
classe dominante è in ogni stato contraria a qualsiasi limitazione della
sovranità nazionale.</strong></p>
<p><strong>Dobbiamo allora tuffarci nei meandri dell’essere umano ancora
in evoluzione verso l’umanizzazione e mettere le mani in quello che
Freud chiama le “pulsioni” di vita e di morte, Eros e Thanatos. Una
autorità internazionale può servire, ma non basta. E lo sappiamo molto
bene. Lo vediamo con i nostri occhi.</strong></p>
<p><strong>La dinamica tra diritto e forza che Freud preferisce
chiamare: Diritto e Violenza ha origini nelle origini delle origini.
“<em>I conflitti di interesse tra gli uomini sono in linea di principio
decisi mediante l’uso della violenza. Ciò avviene in tutto il regno
animale di cui l’uomo fa inequivocabilmente parte; per gli uomini si
aggiungono, a dire il vero, anche i conflitti di opinione… ma questa è
una complicazione che interviene più tardi</em>” (Lettera di Freud,
Vienna settembre 1932). Agli inizi la forza muscolare è lo strumento
base, poi interviene l’uso delle armi… ma è sempre il dominio del più
forte.</strong></p>
<p><strong>A volte se i più deboli di uniscono, l’union fait la force,
deve essere però durevole e organizzata. Per cui che sia utile, se non
necessaria, la trasmissione del potere a una comunità più vasta con
poteri di intervento, è un cammino necessario come prevenzione della
guerra, ma solo se c’è un accordo serio e rispettato.</strong></p>
<p><strong>E qui non ci vuole molto a rendersi conto che sono accordi
sempre molto fragili e che non vengono rispettati proprio quando sarebbe
necessario farlo. “<em>Il tentativo”,</em> aggiunge Freud <em>“di
sostituire la forza reale con quella delle idee sembra votato
all’insuccesso. Non possiamo dimenticare che il diritto originariamente
era violenza bruta e che esso ancora oggi non può fare a meno di
ricorrere alla violenza</em>”.</strong></p>
<p><strong>Segue, con Freud, un’altra considerazione e che parte da una
riflessione di Einstein nella sua lettera: “… <em>presume (</em>dice
Freud<em>) che negli uomini ci sia effettivamente una pulsione all’odio
e alla distruzione che è pronta ad accogliere una istigazione
siffatta</em>”. Qui Freud accenna alla sua teoria delle pulsioni:
“<em>presumiamo che le pulsioni dell’uomo siano di due specie, quelle
che tendono a conservare e a unire – da noi chiamate sia erotiche
(esattamente nel senso di Eros nel Convivio di Platone), sia sessuali,
estendendo intenzionalmente il concetto popolare di sessualità – e
quelle che tendono a distruggere e a uccidere, pulsione aggressiva e
distruttiva… C’è anche un piacere nell’aggredire e
distruggere</em>…”.</strong></p>
<p><strong>Aggiungo io seguendo questa linea di pensiero: come c’è un
piacere nel generare vita e creare, ce n’è uno anche nel distruggere e
nel fare la guerra. Come possiamo deviare l’aggressività umana al punto
che non debba trovare espressione nella guerra? Sono tutte riflessioni e
domande che si pone Freud da profondo conoscitore delle pulsioni umane e
del loro cammino. Come aiutare la pulsione Eros e tutto ciò che fa
sorgere legami emotivi tra gli uomini per controbattere la pulsione
distruttiva? La pulsione Eros, sottolinea Freud, è ricordata anche dal
Vangelo quando ci dice: “<em>Ama il prossimo tuo come te
stesso</em>”.</strong></p>
<p><strong>Precetto facile da esigere, ma difficile da attuare. “<em>La
condizione ideale sarebbe una comunità umana che riesca ad assoggettare
la sua vita pulsionale alla dittatura della ragione … ma secondo ogni
probabilità questa è una speranza utopistica</em>…”. E allora? Scrive
Freud: “<em>perché ci indigniamo tanto contro la guerra… perché non la
prendiamo come una delle molte e penose calamità della vita?
</em></strong></p>
<p><strong><em>La guerra sembra conforme alla natura, pienamente
giustificata biologicamente, in pratica assai poco evitabile</em>”.
Conclusione triste e senza speranza? Non è cosi, neppure con Freud e
certamente non Einstein: “<em>Quanto dovremo aspettare perché anche gli
altri diventino pacifisti? Non si può dirlo, ma forse non è una speranza
utopistica che l’influsso di due fattori, un atteggiamento più civile e
il giustificato timore degli effetti di una guerra futura, ponga fine
alle guerre in un prossimo avvenire. Per quali vie dirette o traverse
non possiamo indovinarlo. Nel frattempo possiamo dirci: tutto ciò che
promuove l’evoluzione civile lavora anche contro la guerra</em>” (fine
della risposta di Freud a Einstein).</strong></p>
<p><strong>Termino guardando “Guernica” di Picasso (1937). Interrogato
da funzionari nazisti che guardando il dipinto domandarono: “<em>Lo ha
fatto lei</em>?”… Picasso rispose: “<em>no, lo avete fatto voi</em>”.
Ognuno di noi si prenda le proprie responsabilità e insieme costruiamo
un dipinto di pace e non di odio distruttivo.</strong></p>
<p><strong>Anche il dipinto “La Crocifissione bianca” (Chagall, 1938)
potrebbe aiutarci a capire meglio, e trasmette una visione piena di
speranza. Questi due dipinti, di Picasso e Chagall, meriterebbero però
una riflessione a parte.</strong></p>
<p>don Gianni Carparelli</p>

        </div>
    </body>

</html>

    
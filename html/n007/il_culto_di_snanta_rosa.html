
<!DOCTYPE html>
<html lang="it">
    <head>
        <meta http-equiv="Cache-Control" content="no-cache, no-store, must-revalidate">
        <meta http-equiv="Pragma" content="no-cache">
        <meta http-equiv="Expires" content="0">
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <meta name="description" content="IPOTESI - Periodico di approfondimento. Articolo: Dopo Santa Rosa c'è sempre un dopo, di Don Gianni Carparelli" />
        <meta name="keywords" content="IPOTESI, periodico, approfondimento, Santa Rosa, Viterbo, Don Gianni Carparelli" />
        <meta property="og:title" content="Dopo Santa Rosa c'è sempre un dopo - IPOTESI" />
        <meta property="og:description" content="Le feste sono una occasione culturale e anche spirituale. Riflessione di Don Gianni Carparelli" />
        <meta property="og:type" content="article" />
        <meta property="og:url" content="http://www.ipotesi.eu" />
        <meta name="robots" content="index, follow" />
        <link rel="icon" href="data:image/svg+xml,<svg xmlns='http://www.w3.org/2000/svg' viewBox='0 0 24 24' fill='currentColor'><path d='M12 2h1v20h-1z'/><path d='M9 5h6v1H9zM9 18h6v1H9z'/></svg>">       
        <title>IPOTESI</title>
        <style>
            body {
                font-family: Arial, sans-serif;
                margin: 5px;
                margin-left:100px;
                margin-right:100px;
            } 
            .ipotesi {
                position: absolute;
                top: 0;
                left: 40%;
                width:100%;
                margin: 0 auto;
                padding: 0;
                font-size: 70px;
                font-weight: bold;
                font-family: "Courier New", Courier, monospace;
                text-transform: uppercase;
                line-height: 1;
                letter-spacing: 9px;
            }w
            h3 {
              text-align: center;
              font-size: 40px;
              font-weight: bold;
              font-style: italic;
            }

            .subtitle {
                position: absolute;
                top:60px;
                left: 5px;
                font-size: 30px;
                font-weight: bold;
                font-style: italic;
            }
            .link {
                position: absolute;
                top: 60px;
                right: 10px;
                font-size: 25px;
                font-weight: bold;
            }
            .link a {
                color: #1a73e8;
                text-decoration: none;
                font-weight: bold;
                transition: color 0.3s ease;
            }

            .link a:hover {
                color: #d93025;
                text-decoration: underline;
            }

            .link a:visited {
                color: #4b0082;
            }

            .content {
                margin: 0 auto;
                margin-top:80px;
                padding: 10px;
                border: 1px solid #ccc;
                background-color: #f9f9f9;
                font-size: 28px;
                
            }

            p {
                margin-bottom: 15px;
            }

            strong {
                font-weight: bold;
            }
        </style>
    </head>

    <body>
    <br>
        <div class="ipotesi">
        IPOTESI 
        </div>
        <div class="subtitle">
        Periodico di approfondimento
        </div>
        <div class="link">
            <a href="http://www.ipotesi.eu" target="_blank">www.ipotesi.eu</a>
        </div>
        <div class="content">
            <!--
TITOLO
Il culto di Santa Rosa a Viterbo
SOTTOTITOLO
Brevi spunti storico-antropologici
AUTORE
Marcello Arduini
DATA
20-09-2025
ARTICOLO
-->

<h3>Il culto di Santa Rosa a Viterbo</h3>
<p>Il culto di Santa Rosa è il culto principale della città di Viterbo
che si esprime in numerose forme, sia pubbliche che private, e
contribuisce in misura determinante a definire l’immagine della città, a
conservarne i suoi valori, a custodirne la religiosità. Esso è altresì
fondamentale per rafforzare la coesione sociale e per costruire
l’identità culturale della città.</p>
<p>Vediamone prima di tutto l’origine storica.</p>
<p>La venerazione plurisecolare tramandatasi fino ad oggi affonda le sue
radici proprio nella metà del Duecento, ai tempi in cui visse la
giovanetta viterbese e precisamente subito dopo la sua morte, avvenuta a
Viterbo il 6 marzo 1251 all’età di soli diciotto anni. Rosa lasciò la
vita terrena a causa di una malattia probabilmente contratta dopo un
esilio forzato imposto a lei e alla sua famiglia dal podestà di Viterbo,
a Soriano nel Cimino, in un rigido inverno. L’esilio fu deciso per
motivi politici, in quanto Rosa si era distinta per la sua predicazione
di marca francescana e per il suo proselitismo. Dopo la sua morte, il
corpo fu seppellito nel cimitero della Chiesa di Santa Maria in Poggio
(attuale Chiesa della Crocetta), dove riposò soltanto un anno, in quanto
iniziò subito, nel 1252, dietro una fortissima spinta popolare, un
processo di canonizzazione decretato da papa Innocenzo IV. Volontà del
pontefice era quella di procedere ad una <em>inspectio corporis</em> e
per questa ragione il corpo di Rosa fu disseppellito e trasportato in
chiesa. Il 4 settembre del 1258 poi, a causa del fatto che era stato
trovato miracolosamente incorrotto, il successore di Innocenzo IV, papa
Alessandro IV, volle che il sacro corpo fosse trasportato, sorretto da
quattro cardinali, con una processione solenne dalla chiesa di S. Maria
in Poggio al Monastero di S. Damiano dove risiedevano le Clarisse. Cosa
che avvenne in pompa magna con il papa presente e con ali di folla
acclamanti. Da allora si stabilì che il 4 settembre fosse celebrata la
festa liturgica, che si ripetesse la processione con il trasporto del
corpo e che Rosa venisse (praticamente <em>vox populi</em>) onorata come
santa dalla ecclesia viterbese e da tutto il mondo cristiano.</p>
<p>Si è a lungo discusso sulle motivazioni che spinsero Alessandro IV a
far traslare con tale solennità il corpo di S. Rosa ed a sancire così –
<em>ipso facto</em> – la sua canonizzazione. La storiografia
tradizionale ha tramandato che il tutto accadde a causa di una triplice
visione che il papa ebbe: S. Rosa sarebbe apparsa in sogno per ben tre
volte al papa, chiedendogli di portare il suo corpo presso le clarisse
del Monastero di S. Damiano, presso le quali non era riuscita ad entrare
sul finire della sua vita. Secondo un’altra interpretazione, più
collegata alle dinamiche storiche del momento, il riconoscimento
ufficiale di Rosa come santa e la sua conseguente celebrazione pubblica
fu voluta dal pontefice per fare in modo che un culto profondamente
sentito e diffuso a livello popolare fosse inserito ufficialmente nei
quadri liturgici della Chiesa viterbese, in modo che non sfuggisse al
controllo e che non si ingenerassero rancori e ostilità. Va ricordato,
del tutto en passant, che nel XII e nel XIII secolo a Viterbo – come del
resto in molti altri luoghi – imperversavano lotte di potere accese e
continuate, che vedevano opposti schieramenti affrontarsi periodicamente
con assedi, battaglie e scontri vari in nome della supremazia del papato
e dell’impero. Accaparrarsi il favore di un’ampia fetta della
popolazione viterbese devota a S. Rosa poteva significare un notevole
incremento delle forze e dunque il suggello di un successo (la
giovanissima Rosa, secondo la tradizione, aveva contrastato con la sua
forza simbolica, l’assedio che Federico II aveva imposto alla città di
Viterbo nel 1243.</p>
<p>Nei secoli successivi il culto si rafforza al punto che papa Callisto
III, sulla base di una sempre più vivace pressione popolare, ordina nel
1457 un nuovo processo di canonizzazione che si tenne a Viterbo.
Numerosissime furono le testimonianze acquisite. Cesare Pinzi, noto
storico viterbese, afferma che i Commissari e i Delegati Apostolici
ascoltarono duecentosessantatre testimoni.</p>
<p>Il processo callistiano tuttavia si chiuse senza la tanto attesa
dichiarazione di santità. Ma il culto di S. Rosa continua ad
amplificarsi ed un altro momento topico individuabile è quello del 1664,
anno in cui si colloca, convenzionalmente, la nascita della Macchina di
S. Rosa. E’ in quell’anno che, dopo una sospensione di alcuni anni della
processione, dovuta ad una tragica pestilenza che scoppiò in città nel
1657, il rito del trasporto venne ripristinato con grande slancio e con
entusiasmo rinnovato. Allontanato il male che aveva attanagliato la
città tutta, i viterbesi decidono di tributare un omaggio ancora più
grande alla propria santa e fanno nascere un trasporto ancora più
solenne e spettacolare con la famosa Macchina. La processione rievocante
la traslazione del corpo di S. Rosa diventa qualcosa di sempre più
imponente e fastoso, probabilmente in ossequio anche ai dettami del
Concilio di Trento e in concomitanza con l’affermarsi del gusto barocco.
E’ a partire da questa epoca che il baldacchino processionale diventa
sempre più alto, decorato, imponente, assumendo la fisionomia di una
specie di campanile trionfale. La festa di S. Rosa - e il complesso
delle pratiche rituali che sempre più si articolano, e permeano la vita
della città – da allora assume una sempre maggiore importanza divenendo
il momento topico dell’anno per i viterbesi tutti. Di qui il sentimento
di coesione e di identità a cui ho accennato sopra, cresciuto nel tempo
ed arrivato sino ai giorni nostri. Da sottolineare che in tempi recenti,
la Macchina di Santa Rosa e il suo trasporto sono stati dichiarati
dall’Unesco “patrimonio dell’umanità”, e che questo fatto ha proiettato
il tutto su scala internazionale.</p>
<p>Vorrei tuttavia qui far notare un particolare legame con il mondo
contadino che costituiva lo sfondo preponderante dell’economia, allora e
fino a pochi decenni orsono. In passato, secondo una scansione del tempo
relativa alla stagionalità dei lavori della campagna, ai primi di
settembre il ciclo dei raccolti era pressoché terminato, in quanto
mancava soltanto la vendemmia, e ci si preparava, materialmente e
psicologicamente, alla nuova stagione. Insomma era come se si pensasse
che – come sempre in agricoltura – qualcosa era morto ma subito dopo
sarebbe dovuto rinascere: l’eterno rinnovarsi delle stagioni e l’eterno
alternarsi di morti e nascite in una catena senza fine. Il rinvenimento
del corpo incorrotto di S. Rosa simboleggia con grande forza che ciò che
è morto può rivivere e nella ideologia contadina, (e altresì in quella
cristiana basata sulla resurrezione) questi segni sono inequivocabili.
Ecco allora che si configura anche una possibile interpretazione
apotropaica e propiziatoria della celebrazione viterbese, in funzione di
fertilità, di buon andamento della stagione, avvalorata dal fatto che lo
sforzo compiuto dai facchini per il trasporto della Macchina di S. Rosa
è qualcosa che essi compiono in nome e per conto della comunità
viterbese tutta, con enorme dimostrazione di virilità, con una dedizione
ed una fede incrollabili, con una soddisfazione senza pari per se stessi
e per la città; i facchini e la città sono un <em>unicum</em> e se il
trasporto ha un esito felice il beneficio e il merito è di tutti e se ne
traggono gli auspici. Ecco che la festa di S. Rosa diventa anche una
sorta di spartiacque stagionale, quasi un “capodanno agricolo ”, il
momento dell’anno in cui si volta pagina, si ricomincia e si
ripianifica. Si guarda al futuro con rinnovata energia. E’ curioso che
anche ai giorni nostri, scomparso l’orizzonte fornito dal mondo
contadino, si abbia a Viterbo, molto radicato, un sentire diffuso presso
la popolazione: i primi di settembre e tutti i festeggiamenti che vi si
svolgono sono come una fine dell’anno. C’è un prima e un dopo. Si sente
dire continuamente “dopo S. Rosa”. Ogni attività, ogni impegno, ogni
faccenda personale, ogni obbligo, ogni disbrigo: tutto viene
posticipato. Prima di S. Rosa non si può fare nulla. E’ come se il tempo
fosse sospeso. Solo quando è terminato il ciclo della festa si riprende
con rinnovata lena. E’ come l’epifania che “tutte le feste porta
via”.</p>
<p>Altra notazione da fare, sul piano antropologico, è che ogni azione
rituale, come è del resto noto all’interno della storia degli studi, ha
il suo riferimento mitico. Spesso il rito è stato proprio interpretato
come la riattualizzazione del mito: il mito sarebbe il modello che il
rito ripropone ogni volta con l’intenzione di rifondare e di riaffermare
periodicamente l’identità del gruppo.</p>
<p>Indubbiamente il mito della vita di Santa Rosa, delle sue
straordinarie vicende, dei suoi miracoli, del suo esilio, della sua
morte, del miracoloso rinvenimento del corpo perfettamente integro, è un
mito di fondazione della comunità di Viterbo e il rito del trasporto
processionale è stato ed è dunque per la città, in una qualche misura,
l’esplicitazione del mito. Santa Rosa rappresenta Viterbo, le sue radici
identitarie più profonde. Trasportare la Macchina trionfale per le vie
buie della città la sera del 3 settembre significa che la città e la
Santa appartengono l’una all’altra: tutti lo sanno e lo possono vedere e
toccare con mano. Il coinvolgimento provoca una simbiosi psico-fisica
tangibile. Tutta la città si stringe ed è stretta in un unico grande
abbraccio. Emozionante, intenso, verrebbe da dire quasi estatico. I
facchini che vanno sotto la Macchina rappresentano palesemente la forza,
l’energia, la volontà di superare ogni avversità, come fece S. Rosa
durante la sua vita. La gioventù e la vitalità, insieme alla volontà
incorruttibile simboleggiata dal suo corpo, sono gli attributi capitali
della santa. Così come la gioventù e la vitalità, oltre alla ferrea
volontà, sono i segni distintivi dei facchini. La fede incrollabile il
loro immenso bagaglio.</p>
<p>Il complesso mitico-rituale, incarnato nei facchini, nella loro
straordinaria performance, e nella folla plaudente va a delinearsi come
una sorta di ancora di salvezza, capace di azzerare la storia e tutte le
sue angosce, di attuare una salutare sospensione del fluire del tempo,
di allontanare il negativo dell’esistenza. E’ una vera e propria
rifondazione che ogni anno avviene, con le stesse modalità e con la
stessa intensità. Una sorta di sospensione dello scorrere del tempo
storico (una“destorificazione” come la chiama Ernesto de Martino a
proposito di altri fenomeni rituali) attraverso la quale recuperare le
energie vitali. Per suo tramite viene rafforzata l’identità del gruppo e
del singolo. Viene riconfermata e garantita di nuovo la capacità di
ciascun individuo di essere soggetto attivo, di riproiettarsi nel tempo
storico, di metabolizzare, all’interno di un sistema culturale
valorizzante, il negativo del dato empirico, l’insufficienza, lo scacco,
la perdita, la crisi, la malattia, la morte. E viene così riaffermata la
forza, la gioventù, la vita. E “Rosina” (spesso chiamata così
amichevolmente dai viterbesi a sottolinearne la vicinanza affettuosa) ne
è il simbolo più alto.</p>
<p>Marcello Arduini</p>

        </div>
    </body>

</html>

    
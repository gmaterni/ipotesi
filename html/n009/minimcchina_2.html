
<!DOCTYPE html>
<html lang="it">
    <head>
        <meta http-equiv="Cache-Control" content="no-cache, no-store, must-revalidate">
        <meta http-equiv="Pragma" content="no-cache">
        <meta http-equiv="Expires" content="0">
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <meta name="description" content="IPOTESI - Periodico di approfondimento. Articolo: Dopo Santa Rosa c'è sempre un dopo, di Don Gianni Carparelli" />
        <meta name="keywords" content="IPOTESI, periodico, approfondimento, Santa Rosa, Viterbo, Don Gianni Carparelli" />
        <meta property="og:title" content="Dopo Santa Rosa c'è sempre un dopo - IPOTESI" />
        <meta property="og:description" content="Le feste sono una occasione culturale e anche spirituale. Riflessione di Don Gianni Carparelli" />
        <meta property="og:type" content="article" />
        <meta property="og:url" content="http://www.ipotesi.eu" />
        <meta name="robots" content="index, follow" />
        <link rel="icon" href="data:image/svg+xml,<svg xmlns='http://www.w3.org/2000/svg' viewBox='0 0 24 24' fill='currentColor'><path d='M12 2h1v20h-1z'/><path d='M9 5h6v1H9zM9 18h6v1H9z'/></svg>">       
        <title>IPOTESI</title>
        <style>
            body {
                font-family: Arial, sans-serif;
                margin: 5px;
                margin-left:100px;
                margin-right:100px;
            } 
            .ipotesi {
                position: absolute;
                top: 0;
                left: 40%;
                width:100%;
                margin: 0 auto;
                padding: 0;
                font-size: 70px;
                font-weight: bold;
                font-family: "Courier New", Courier, monospace;
                text-transform: uppercase;
                line-height: 1;
                letter-spacing: 9px;
            }w
            h3 {
              text-align: center;
              font-size: 40px;
              font-weight: bold;
              font-style: italic;
            }

            .subtitle {
                position: absolute;
                top:60px;
                left: 5px;
                font-size: 30px;
                font-weight: bold;
                font-style: italic;
            }
            .link {
                position: absolute;
                top: 60px;
                right: 10px;
                font-size: 25px;
                font-weight: bold;
            }
            .link a {
                color: #1a73e8;
                text-decoration: none;
                font-weight: bold;
                transition: color 0.3s ease;
            }

            .link a:hover {
                color: #d93025;
                text-decoration: underline;
            }

            .link a:visited {
                color: #4b0082;
            }

            .content {
                margin: 0 auto;
                margin-top:80px;
                padding: 10px;
                border: 1px solid #ccc;
                background-color: #f9f9f9;
                font-size: 28px;
                
            }

            p {
                margin-bottom: 15px;
            }

            strong {
                font-weight: bold;
            }
        </style>
    </head>

    <body>
    <br>
        <div class="ipotesi">
        IPOTESI 
        </div>
        <div class="subtitle">
        Periodico di approfondimento
        </div>
        <div class="link">
            <a href="http://www.ipotesi.eu" target="_blank">www.ipotesi.eu</a>
        </div>
        <div class="content">
            <!--
TITOLO
La Minimacchina di Santa Rosa.
SOTTOTITOLO
Interpretazioni e significati:Lo spazio e il tempo
dell'azione rituale.
AUTORE
Marcello Arduini
DATA
20-11-2025
ARTICOLO
-->

<h3>La Minimacchina di Santa Rosa.</h3>
<p>Va precisato che queste note si basano essenzialmente sulla
Minimacchina del centro storico, quella del quartiere San Giovanni, nata
ufficialmente nel 1966 e che in città ve ne è un'altra al quartiere
Pilastro, che ha avuto analoga continuità temporale, pur se con qualche
battuta d'arresto, e che recentemente ne è sorta un’altra al Quartiere
Santa Barbara Nei decenni ci sono state inoltre altre Minimacchine in
diversi quartieri che però hanno avuto vita breve.</p>
<p>Comunanze e differenze si sono così alternate. Se interpretiamo per
esempio lo spazio e il tempo dell'azione rituale come elementi peculiari
della Minimacchina del Centro Storico possiamo proporre alcune
interpretazioni.<br/>
Partiamo dallo spazio.</p>
<p>È stata fatta una classificazione dei riti di tipo deambulatorio (che
prevedono l’attraversamento dello spazio mediante il cammino), secondo
la quale ogni percorso dei protagonisti del rito possiederebbe una
funzione simbolica diversa, dipendente dal modo di attraversare un
determinato spazio; i percorsi unidirezionali avrebbero una funzione di
tipo catartico, la meta finale sarebbe una sorta di liberazione; i
percorsi con andata e ritorno, invece, conterrebbero l'idea della
reversibilità e della ciclica possibilità di rigenerazione; i percorsi
circolari, infine, con partenza e arrivo nel medesimo punto, sembrano
tracciare un confine entro il quale comprendere uno spazio territoriale,
implicando cosi una funzione protettiva. Il percorso della Minimacchina
del Centro Storico sembra appartenere al terzo tipo (circolare) e si
differenzia in ciò dalla macchina grande che ha invece un tragitto
unidirezionale. Ma il simbolismo spaziale contiene ancora altri
significati, perché non si può sorvolare sul fatto che il quartiere di
San Giovanni è il vecchio quartiere di Santa Rosa, della sua casa
natale, del suo santuario dove riposa il suo corpo miracolosamente
incorrotto, è il quartiere dove lei, in vita, prestava assistenza ai
pellegrini, dove predicava e compiva miracoli. Le strade di San Giovanni
sono le strade che lei stessa ha percorso quotidianamente per offrire la
sua testimonianza di fede e di carità cristiana. I racconti della sua
vita e dei suoi miracoli sono in larga parte ambientati in questo
spazio. Ecco allora che lo spazio del rito del trasporto dei
minifacchini viene ad essere lo stesso spazio in cui la santa fanciulla
ha vissuto e operato. In termini antropologici, potremmo dire che, come
sovente accade, lo spazio del mito e quello del rito tendono a
coincidere, avviando così un processo di identificazione tra la
giovanissima Santa e i giovanissimi facchini. Altro elemento forte da un
punto di vista spaziale, che avvalora e rinforza questo processo di
identificazione che si stabilisce tra la protagonista del mito, e i
protagonisti del rito del trasporto è quello del campetto annesso alla
chiesa della Crocetta, dove essi per tutto il mese agosto si preparano e
si allenano al trasporto. E’ il loro campo di addestramento. La chiesa
della Crocetta, è quella di santa Maria in Poggio, citata nelle
biografie della santa, è la sua chiesa parrocchiale, quella in cui ha
mosso i suoi primi passi da bambina. Ed è quella in cui è stata tumulata
e da cui poi è stata a suo tempo traslata la salma al monastero. I
giovani facchini in definitiva sviluppano il loro apprendistato e
compiono i primi passi per imparare a soffrire sotto la macchina nello
stesso identico luogo in cui la piccola Rosa, più di sette secoli fa, ha
iniziato il suo percorso di santa sofferenza. L’identificazione ha qui,
mi sembra, un importante ancoraggio simbolico.</p>
<p>Altro possibile accostamento simbolico è derivante dal fatto che un
tempo era uso che i regnanti o feudatari andassero a visitare i confini
delle proprie terre: il gesto aveva uno scopo pratico, che era quello di
conoscere possedimenti spesso lontani e ignoti e di farsi conoscere da
chi vi abitava, ma anche uno scopo di affermazione di proprietà e di
appartenenza. Tali viaggi di perlustrazione dei confini venivano infatti
contrassegnati dall’organizzazione di complessi apparati cerimoniali e
rituali (si alzavano bandiere, si esibivano stendardi o insegne, si
consacrava il suolo con riti religiosi, si davano investiture pubbliche
a fiduciari locali, si onoravano i morti, etc.). Ebbene possiamo
immaginare il viaggio della Minimacchina ai confini del quartiere anche
in questa chiave simbolica. Passare lungo i confini per delimitare il
proprio spazio per segnarlo e segnalarlo agli altri come proprio,
attuare una demarcazione tra sé e gli altri tra un dentro e un fuori, in
definitiva significa fare operazioni connotanti identità. Quindi attuare
quel tipo di percorso (circolare) ha anche questo significato: marca il
territorio e lo definisce come proprio, e soprattutto lo definisce come
spazio dedicato a Santa Rosa e per lei delimitato attraverso il
passaggio della Minimacchina. E’ come un tracciamento di confini.</p>
<p>Ma il simbolismo spaziale contiene ancora altri significati, in parte
esplicitati anche da qualcuno degli organizzatori. Infatti il quartiere
di San Giovanni è il vecchio quartiere di Santa Rosa, della sua casa
natale, del suo santuario dove riposa il suo corpo miracolosamente
incorrotto, è il quartiere dove lei, in vita, prestava assistenza ai
pellegrini, dove predicava e compiva miracoli. Le strade di San Giovanni
sono le strade che lei stessa ha percorso quotidianamente per offrire la
sua testimonianza di fede e di carità cristiana. I racconti della sua
vita e dei suoi miracoli sono in larga parte ambientati in questo
spazio. Ecco allora che lo spazio del rito dei minifacchini viene ad
essere concepibile di nuovo come lo stesso spazio in cui la santa
fanciulla ha vissuto e operato. In termini antropologici, potremmo dire
che, come sovente accade, lo spazio del mito e quello del rito tendono a
coincidere.<br/>
Altro elemento forte da un punto di vista spaziale e che avvalora il
processo di identificazione che si stabilisce tra la protagonista del
mito, cioè Santa Rosa, e i protagonisti del rito del trasporto è quello
del campetto annesso alla chiesa della Crocetta, dove essi per tutto il
mese agosto si preparano e si allenano al trasporto. E’ il loro campo di
addestramento. La chiesa della Crocetta, è quella di santa Maria in
Poggio, citata nelle biografie della santa, è la sua chiesa
parrocchiale, quella in cui ha mosso i suoi primi passi da bambina, ed è
quella in cui è stata tumulata e da cui è stata traslata la salma al
monastero. I giovani facchini in definitiva sviluppano il loro
apprendistato e compiono i primi passi per imparare a soffrire sotto la
macchina nello stesso identico luogo in cui la piccola Rosa, più di
sette secoli fa, ha iniziato il suo percorso di santa sofferenza.
L’identificazione ha qui, mi sembra, un altro importante ancoraggio
simbolico, l’ennesimo.</p>
<p>Altro elemento da tenere in considerazione: Piazza Dante, ovvero il
punto di partenza e di arrivo del trasporto. Ma essa è anche il luogo di
raduno e di scioglimento del corteo pomeridiano, è il luogo delle
esibizioni delle piccole sbandieratrici, è il luogo delle cerimonie,
delle premiazioni, è il luogo dei messaggi dello speaker, è il luogo
dove le famiglie raccolgono i propri figli dopo la lunga giornata di
separazione e di fatiche durata quasi otto ore. A differenza delle
azioni rituali dei facchini adulti che si svolgono in molti punti della
città (<em>il giro delle sette chiese</em>) quasi a ordire una tessitura
dello spazio urbano, nel caso dei minifacchini, a parte il trasporto
che, come abbiamo visto, abbraccia circolarmente il quartiere, tutto il
resto o quasi si svolge nella piazza. Con la sua chiesa dedicata a San
Giovanni, con la sua fontana monumentale, con il suo spazio aperto,
Piazza Dante sembra essere la zona più rappresentativa e la parte più
vitale del quartiere, il suo cuore pulsante. Il fatto che la
Minimacchina apra e chiuda proprio lì il suo percorso ne sancisce la
centralità in maniera indiscutibile, la riconosce e la definisce come
luogo primario. Cosi come, d’altra parte, la piazza attribuisce un
surplus di significato agli eventi che in essa si svolgono: essa segna
con il suo marchio l’appartenenza della Minimacchina al quartiere e alla
sua gente, che essa rappresenta. La piazza è il luogo sociale per
eccellenza e tutti gli eventi che essa accoglie si caricano del suo
segno distintivo, del suo valore sociale.<br/>
Come si può vedere, le riflessioni possono coinvolgere molti elementi e
mettere in gioco significati plurimi. Questo per lo spazio.</p>
<p>Proseguiamo coll’analisi del tempo.</p>
<p>La scansione del tempo dell'azione rituale qui presa in esame si
compone per lo meno di tre momenti distinti di cui i primi due
propedeutici al terzo.<br/>
Il primo è il tempo dell'incontro con la città, con le autorità, con il
corpo santo. Si tratta di un tempo pubblico. E’ il tempo del contatto e
del riconoscimento. I piccoli facchini, dopo essersi radunati
nell’edificio dell'Istituto professionale che ha sede in Piazza Dante,
preceduti dalla banda e da figuranti in costume medioevale, sfilano per
la via principale del quartiere (Via Mazzini) e raggiungono il santuario
di Santa Rosa. Qui, effettuate varie cerimonie con le maggiori autorità
cittadine, il vescovo, il sindaco, i rappresentanti del Sodalizio dei
Facchini, rendono omaggio all'urna dove è custodito il corpo di Santa
Rosa, dopo di che sfilano nuovamente per le vie della città effettuando
tutto il percorso a ritroso. L'azione rituale in questa fase è affidata
<em>in primis</em> all’annuncio implicito del trasporto che il passaggio
dei piccoli facchini comunica a quanti vi assistono: la loro sfilata
significa che di lì a poco trasporteranno la loro Macchina; <em>in
secundis</em> all’identificazione che la città concede loro attraverso
il plauso, l’incitamento e attraverso la benedizione delle massime
autorità religiose, e l’investitura di quelle civili e laiche. La città,
in tutte le sue componenti, li riconosce, li benedice, li applaude, li
incoraggia e li investe. In una parola li identifica come eroi
cittadini. Attraverso queste azioni i piccoli facchini ricevono e si
assumono il mandato sociale della città.</p>
<p>Il secondo tempo è quello del ritiro, in cui il gruppo di bambini e
ragazzi (ricordo che la loro età va dai 6 ai 14 anni) si apparta, si
riposa, si rifocilla, si raccoglie, si concentra. Si tratta di un tempo
privato. Vissuto in completo isolamento. Alle famiglie e a chiunque
altro è interdetto rigorosamente l’ingresso nello spazio dove i piccoli
facchini si ritirano per alcune ore.<br/>
L'unica presenza adulta è quella dei loro istruttori, Questa sembra una
situazione classica di comunità degli iniziandi. Nei riti di
iniziazione, tanto cari agli antropologi, che li hanno studiati a lungo
presso i popoli di qualsiasi latitudine, i giovani in età adolescenziale
venivano infatti radunati in una sorta di «casa degli uomini», venivano
tenuti separati per un certo tempo da tutto il resto del villaggio,
venivano loro rivelate conoscenze e saperi esclusivi da parte dei vecchi
sapienti, e venivano anche sottoposti ad una serie di prove e di
esercizi – impegnativi e anche dolorosi - che dovevano superare per
acquisire uno status diverso da quello originario. Tutto questo con lo
scopo di plasmarli e renderli pronti per affrontare una vita nuova, da
uomini a tutti gli effetti; era previsto che si dovesse, per così dire,
far morire il fanciullo e far nascere l’uomo. Attraverso il rito
d’iniziazione, si attuava una morte/rinascita: moriva la “vecchia
persona adolescente” e nasceva una “nuova persona adulta”, più forte,
più matura, più capace di affrontare la vita in tutti i suoi aspetti.
Nei riti di iniziazione si cessava di essere ragazzi e si diventava
uomini. Esso è uno dei tanti riti di passaggio, forse il più famoso, che
accompagnano e scandiscono tutta la vita degli individui, ben descritti
dall’antropologo francese Arnold Van Gennep che li divideva in tre: riti
di separazione, riti liminari o di margine, e riti di aggregazione. In
qualche modo anche i minifacchini, nel loro ritiro, si temprano per
acquisire una forza nuova, mai posseduta fino ad allora, una forza che
li accomuna agli adulti, e che fa loro acquisire la condizione di
protagonisti della vita cittadina. Essi, simbolicamente, diventano veri
uomini capaci di azioni eroiche. All'uscita dal ritiro sono pronti,
vigorosi, consapevoli e maturi, per caricarsi la loro macchina sulle
spalle e trasportarla per le vie della città, in nome e per gloria di
Santa Rosa. Impresa a cui si apprestano subito dopo aver ricevuto
un'ultima benedizione nella chiesa parrocchiale di San Giovanni.</p>
<p>A questo punto vorrei sottolineare la diversità del ritiro dei
facchini grandi. Anch’essi, dopo la sfilata per la città<em>,</em> vanno
in ritiro. Ma lo fanno prima di tutto in un luogo aperto pur se
appartato, nel bosco-giardino di San Paolo, annesso alla chiesa e al
convento dei Cappuccini, e inoltre lo fanno con la partecipazione delle
famiglie, nonché con la presenza di amici e conoscenti che si ritrovano
là per salutarli. C’è anche un pasto cerimoniale che consumano con i
propri cari con cibi fatti in casa da ciascuna famiglia o gruppo. In
questo caso mi sembra che sia più evidente il simbolismo del commiato: i
facchini grandi, a differenza di quelli piccoli, non vanno in ritiro per
separarsi rigidamente - e fisicamente - dal resto della società, anzi,
la parte della collettività a loro più vicina li va a omaggiare e a
salutare. E’ come se stessero per intraprendere un viaggio, impegnativo
e faticoso, e dunque le persone più vicine affettivamente sono lì per un
intenso saluto ed un caloroso augurio. I facchini grandi, a differenza
di quelli piccoli, non vanno in ritiro per isolarsi, ma per stare
insieme ai propri cari: non mi sembrano paragonabili quindi al gruppo
della situazione iniziatica.<br/>
Il terzo tempo infine è quello della performance, del trasporto: il più
intenso, sofferto, emozionante. Quello per cui i piccoli facchini si
sono preparati per mesi. Scandito a sua volta da molti momenti, da molti
intertempi: ci sono le numerose fermate (ce ne sono 13 su un percorso di
circa 1500 metri) le uscite e le entrate delle diverse squadre sotto la
macchina, lo spostamento dei cavalletti, operazioni che hanno una
discreta complessità logistica, c'è la preparazione dei vari tratti del
percorso, con il superamento di quelli più difficili. C’è lo
spettacolare arrivo al santuario – uno dei momenti più emozionanti, in
questo simile al trasporto maggiore – in cui tutti i minifacchini sono
schierati sulla scalinata ad applaudire e a tifare freneticamente per i
propri compagni sotto sforzo lungo la salita il cui ultimo tratto è a
passo di corsa. A differenza di quanto accade per la macchina dei
grandi, che termina il suo viaggio sul sagrato del santuario di santa
Rosa, la piccola invece, dopo la sosta – la più lunga del percorso –
lascia il santuario e riprende il suo cammino passando davanti alla Casa
di Santa Rosa, ritornando nel cuore del quartiere, sempre attraverso Via
Mazzini, raggiungendo la piazza da cui era partita. Il trasporto termina
a sera tarda, intorno alle 23.30. I piccoli facchini e tutti coloro che
li guidano e li sostengono in questa loro impresa, sciolgono la loro
tensione gridando di gioia e di fatica. Sono state quasi otto ore piene,
un tempo lungo e impegnativo, la maggior parte del quale dedicato a
cerimonie e solo l’ultimo terzo al trasporto vero e proprio.</p>
<p><em>Mito e pratica rituale<br/>
</em></p>
<p>Vorrei adesso riprendere e approfondire alcuni aspetti del rito della
Minimacchina, soffermandomi su alcune peculiarità degli elementi dello
spazio e del tempo e tentandone alcune interpretazioni.</p>
<p>Ogni azione rituale, come è noto, ha il suo riferimento mitico.
Spesso il rito è stato proprio interpretato come la riattualizzazione
del mito: il mito sarebbe il modello che il rito ripropone ogni volta
con l’intenzione di rifondare e di riaffermare periodicamente l’identità
del gruppo.</p>
<p>Indubbiamente il mito della vita di Santa Rosa, delle sue
straordinarie vicende, dei suoi miracoli, del suo esilio, della sua
morte, del miracoloso rinvenimento del corpo perfettamente integro, è un
mito di fondazione della comunità di Viterbo e il rito del trasporto
processionale è stato ed è dunque per la città, in una qualche misura,
l’esplicitazione del mito. Santa Rosa rappresenta Viterbo, le sue radici
identitarie più profonde. Trasportare la Macchina trionfale per le vie
buie della città la sera del 3 settembre significa che la città e la
Santa appartengono l’una all’altra: tutti lo sanno e lo possono vedere e
toccare con mano. Il coinvolgimento provoca una simbiosi psico-fisica
tangibile. Tutta la città si stringe ed è stretta in un unico grande
abbraccio. Emozionante, intenso, verrebbe da dire quasi estatico.</p>
<p>Se questo è vero per quanto riguarda la Macchina grande, c'è da
aggiungere che gli aspetti mitico-rituali della Minimacchina sembrano
possedere una loro peculiare caratterizzazione. E questa prerogativa
deriva, a mio avviso, dal fatto che i protagonisti del rito sono bambini
e che quindi il racconto mitico si presenta con una forte accentuazione
didattica. Il mito appare allora articolato in due gradi.</p>
<p>Il primo è quello della vita di Santa Rosa, e soprattutto per ciò che
riguarda la messa in valore della fanciullezza della Santa, che viene
continuamente richiamata e che costituisce un vero e proprio modello in
cui identificarsi per i piccoli facchini. Benché bambina e adolescente,
Santa Rosa è stata capace di azioni miracolose, di atti di grande
carità, di supremi sacrifici. Questo è il cammino di vita che i giovani
devono intraprendere e che viene loro indicato e la fatica del trasporto
che offrono per Santa Rosa e per la città è la riproposizione della
sofferenza che anche la giovane ha offerto per Viterbo e la sua
popolazione. I giovanissimi facchini e la giovanissima santa viterbese
vengono a unirsi nel simbolismo mitico-rituale del trasporto della
Minimacchina, formando una identità unica, se vogliamo molto più
pregnante, sul piano dei significati simbolici, degli altri processi di
identificazione che nella festa e nel culto di santa Rosa si compiono in
via più generale. Hanno in comune il fatto di appartenere alla stessa
classe d’età e questo costituisce sicuramente un legame in più, un
legame che fa scaturire significati plurimi, nascosti e trasparenti
nello stesso tempo. Quei bambini in qualche modo sono come Santa Rosa e
Santa Rosa è come quei bambini. Il futuro della città è nelle loro mani
come in quelle di Santa Rosa in cui è sempre stato. Il futuro sta nel
passato e viceversa. Il futuro e il passato tendono a entrare l'uno
nell'altro, la storicità tende a sciogliersi, a stemperarsi.<br/>
Mentre il primo grado del mito affonda le sue radici nel lontano passato
della vita della santa, quello che ho chiamato il secondo grado del
mito, è situato invece nel presente ed è costituito dalle “eroiche
gesta” dei facchini grandi. Le imprese dei facchini adulti costituiscono
l'altro modello didatticamente indicato ai piccoli. Essi debbono
riconoscersi in loro, prepararsi ad essere forti e coraggiosi come loro,
a non avere paura di nulla. Il piccolo facchino trasporta la piccola
macchina perché da grande trasporterà verosimilmente la grande macchina.
E’ solo una questione di tempo e di volontà. Tra l’altro si può notare
che nel rituale del trasporto della piccola macchina i facchini grandi
sono sempre presenti nei principali momenti, sostengono i piccoli,
aiutano, incitano. Con la loro semplice presenza offrono un esempio di
forza e di solidarietà, la meta e il modello a cui tendere.<br/>
Ecco dunque che all’<em>exemplum</em> santo della vita di Rosa si
affianca l'<em>exemplum</em> laico della vita del facchino a
identificare due modelli complementari in cui risiedono le precipue
virtù di quello che viene chiamato l'orgoglio di essere viterbesi. Da un
lato l'amore, la pietà e la carità cristiana, il pio attaccamento alla
propria città, dall'altro la forza, il coraggio, l'onore di
appartenervi. La luce del passato e quella del presente - quelli che ho
chiamato i due gradi del mito - si fondono in un unico grande modello
nell’immaginario del piccolo facchino, in cui non esiste ovviamente
distinzione tra passato e presente, tra santità e laicità, perché tutto
confluisce e si fonde nella straordinaria forza, appagante e
totalizzante, posseduta dalla pratica rituale del trasporto della
Minimacchina di Santa Rosa.</p>
<p>Marcello Arduini</p>

        </div>
    </body>

</html>

    
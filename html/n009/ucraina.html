
<!DOCTYPE html>
<html lang="it">
    <head>
        <meta http-equiv="Cache-Control" content="no-cache, no-store, must-revalidate">
        <meta http-equiv="Pragma" content="no-cache">
        <meta http-equiv="Expires" content="0">
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <meta name="description" content="IPOTESI - Periodico di approfondimento. Articolo: Dopo Santa Rosa c'è sempre un dopo, di Don Gianni Carparelli" />
        <meta name="keywords" content="IPOTESI, periodico, approfondimento, Santa Rosa, Viterbo, Don Gianni Carparelli" />
        <meta property="og:title" content="Dopo Santa Rosa c'è sempre un dopo - IPOTESI" />
        <meta property="og:description" content="Le feste sono una occasione culturale e anche spirituale. Riflessione di Don Gianni Carparelli" />
        <meta property="og:type" content="article" />
        <meta property="og:url" content="http://www.ipotesi.eu" />
        <meta name="robots" content="index, follow" />
        <link rel="icon" href="data:image/svg+xml,<svg xmlns='http://www.w3.org/2000/svg' viewBox='0 0 24 24' fill='currentColor'><path d='M12 2h1v20h-1z'/><path d='M9 5h6v1H9zM9 18h6v1H9z'/></svg>">       
        <title>IPOTESI</title>
        <style>
            body {
                font-family: Arial, sans-serif;
                margin: 5px;
                margin-left:100px;
                margin-right:100px;
            } 
            .ipotesi {
                position: absolute;
                top: 0;
                left: 40%;
                width:100%;
                margin: 0 auto;
                padding: 0;
                font-size: 70px;
                font-weight: bold;
                font-family: "Courier New", Courier, monospace;
                text-transform: uppercase;
                line-height: 1;
                letter-spacing: 9px;
            }w
            h3 {
              text-align: center;
              font-size: 40px;
              font-weight: bold;
              font-style: italic;
            }

            .subtitle {
                position: absolute;
                top:60px;
                left: 5px;
                font-size: 30px;
                font-weight: bold;
                font-style: italic;
            }
            .link {
                position: absolute;
                top: 60px;
                right: 10px;
                font-size: 25px;
                font-weight: bold;
            }
            .link a {
                color: #1a73e8;
                text-decoration: none;
                font-weight: bold;
                transition: color 0.3s ease;
            }

            .link a:hover {
                color: #d93025;
                text-decoration: underline;
            }

            .link a:visited {
                color: #4b0082;
            }

            .content {
                margin: 0 auto;
                margin-top:80px;
                padding: 10px;
                border: 1px solid #ccc;
                background-color: #f9f9f9;
                font-size: 28px;
                
            }

            p {
                margin-bottom: 15px;
            }

            strong {
                font-weight: bold;
            }
        </style>
    </head>

    <body>
    <br>
        <div class="ipotesi">
        IPOTESI 
        </div>
        <div class="subtitle">
        Periodico di approfondimento
        </div>
        <div class="link">
            <a href="http://www.ipotesi.eu" target="_blank">www.ipotesi.eu</a>
        </div>
        <div class="content">
            <!--
TITOLO
Ucraina: non sembra ma la guerra sta per finire
SOTTOTITOLO
In diplomazia, per ottenere risultati, bisogna fare
ogni volta dei passi avanti. Magari lenti, però sempre nella stessa
direzione.
AUTORE
di Paolo Mastromo
DATA
20-11-2025
ARTICOLO
-->

<h3>Ucraina: non sembra ma la guerra sta per finire</h3>
<p><strong>I</strong>n diplomazia, per ottenere risultati, bisogna fare
ogni volta dei passi avanti. Magari lenti, però sempre nella stessa
direzione. L’oggetto del contendere, nella guerra fra Russia e Ucraina,
è noto: l’Ucraina, lo Stato nato dalla dissoluzione dell’Unione
sovietica nel 1991, non era una “Nazione”, per dirla con Giorgia Meloni.
Una parte consistente del territorio e della popolazione era e si
sentiva <em>russa</em> e a questa nascita di uno Stato indipendente,
slegato dalla lingua, dalle tradizioni e dai <em>valori</em> della
Russia, guardava con sospetto, se non proprio con ostilità.</p>
<p>Inutile rivangare il passato, la <em>politica</em> non è stata
all’altezza della sfida. Anche in Italia abbiamo tenuto insieme
Siciliani e Friulani, non si capisce perché questa operazione di
amalgama civile, storico e sociale non fosse possibile in Ucraina.
Esistono interpretazioni diverse, di segno diametralmente opposto, ed è
perfettamente inutile ricordarle. Sta di fatto che, oggi, la frattura è
insanabile: gli “Ucraini dell’est” non possono più stare insieme con
quelli dell’ovest, dopo trent’anni di contenziosi e quasi dodici di
guerra aperta. Questa dovrebbe essere la base per qualunque trattativa.
Chi pensa che sia possibile <em>restituire</em> a Kiev – in qualunque
modo – i quattro oblast (regioni) di Donetsk, Luhansk, Zaporizhzhia e
Kherson, non capisce né di storia né di diplomazia.</p>
<p>Quando i Russi sostengono che, per arrivare alla cessazione delle
ostilità, bisogna risalire alle “cause profonde” del conflitto, dicono
proprio questo. Nessuna reale <em>pace</em> sarà mai possibile se non
sarà accolta la visione di una Ucraina amputata di quei territori che
nella realtà sociale, politica, economica, non sono mai stati
<em>suoi</em>. E chi blatera di diritto internazionale violato – e da
questa impostazione fa discendere la continuazione ad oltranza di una
guerra terribile e sanguinosa – sa benissimo che questa espressione è la
foglia di fico dietro la quale si cela tutt’altro, l’incapacità di
quanti da trent’anni soffiano sul fuoco perché non intendono accettare
la realtà di una Russia che, dopo la terribile crisi della fine
dell’Urss e del comunismo, è rinata. E oggi è uno dei Paesi che, al
mondo, hanno più territorio, più risorse naturali e anche maggiori
prospettive di sviluppo.</p>
<p>Ora l’Occidente ha avviato una fase di riarmo, improvvisamente
avvertendo la propria fragilità militare. Effettivamente la guerra era
stata bandita dall’Europa per decenni. Vuoi perché un lungo sviluppo
economico aveva sostituito quello militare come strumento di potere,
vuoi perché le imprese belliche dell’Europa e dell’Occidente, che pure
ci sono state in questo periodo (Libia, Serbia, Africa, Medio Oriente,
Asia), avevano sempre <em>esportato</em> la guerra, lasciando ai
cittadini occidentali la falsa idea di un mondo finalmente pacificato.
La caduta del muro di Berlino, con la presunta “fine della storia”,
aveva assestato un impulso decisivo a questa narrazione. In parallelo,
l‘evoluzione della società civile e l’integrazione europea avevano
invitato molti a desistere da quelle che apparivano “spese improduttive”
in campo militare (servizio di leva obbligatorio, produzione di
armamenti, gestione di arsenali).</p>
<p>Adesso, invece, esiste finalmente <em>il nemico</em>, e diventa
opportuno – se non indispensabile – armarsi, naturalmente “per
difendersi” dalle preannunciate “invasioni”. Ma, ohibò, non sappiamo
dove e come il perfido Putin attaccherà. Alcuni dicono nelle Repubbliche
baltiche, altri in Finlandia. Secondo qualcuno la prossima vittima sarà
la Polonia, ma qualcun altro opta per le fragili repubbliche di Romania
e Moldova, per non dire di chi pensa che il prossimo avversario potrebbe
essere addirittura la Germania. L’unica cosa che appare graniticamente
certa è che la Russia, comunque, “attaccherà”. Né si sa quando; secondo
alcuni “analisti”, la Russia potrebbe “attaccare” entro 3-5 anni, altri
si spingono a considerare periodi anche più lunghi, magari dieci anni. I
media occidentali, oltrepassando il ridicolo, vedono “nemici russi” in
qualunque cosa che accade. Dopo l’isteria dei droni che hanno
spadroneggiato nel nord Europa per un paio di settimane (ma non ne è
stato abbattuto nemmeno uno, quindi nessuno può sapere da dove
provenissero e perché) il 26 ottobre il Corriere riportava: “L’aeroporto
di Vilnius è stato chiuso a causa di palloni meteorologici entrati nello
spazio aereo provenienti dalla vicina Bielorussia; la Lituania ha
dichiarato che i palloni sarebbero inviati da contrabbandieri di
sigarette, ma accusa anche il presidente bielorusso Alexander
Lukashenko, stretto alleato di Vladimir Putin, di non fare nulla per
fermare la pratica”. E così anche i contrabbandieri di sigarette
sarebbero una perfida arma a disposizione dell’Armata Rossa.</p>
<p>Dopo lo sfogo di Donald Trump (“Vedrò Putin solo dopo che ci sarà un
accordo di pace”) scrive Giuseppe Sarcina sul Corriere: “Ora il fattore
tempo gioca contro la Russia”. Ma è completamente falso: mentre
l’Occidente si prepara a dotarsi di un armamentario che – se tutto andrà
bene – sarà disponibile fra tre anni, Mosca ha appena varato
<em>Burevesnik</em>, il missile a trazione nucleare che nei test ha
volato per 14mila chilometri in 15 ore, tre volte la velocità del suono;
un vettore di bombe atomiche in grado di cambiare imprevedibilmente
direzione, velocità e altitudine così da non poter essere intercettato
dai più moderni sistemi di difesa aerea di cui oggi possa disporre
qualunque Paese occidentale, Usa compresi.</p>
<p>Parallelamente nelle ultime due settimane, dopo martellanti
bombardamenti che hanno distrutto gran parte dei sistemi di comando Nato
sul territorio dell’Ucraina, gran parte delle infrastrutture energetiche
e delle reti di distribuzione dell’energia del Paese, e dopo che tutti i
media occidentali si erano affannati a spiegare, con fior di calcoli e
di sofisticatissime considerazioni, che l’avanzata russa nel Donbass
stava rallentando, dal mese di ottobre l’avanzata russa è ripresa con un
vigore e una velocità inimmaginabili dall’inizio dell’”operazione
militare speciale”. Da sud (Kerson) al centro (Dnipro) al nord (Charkiv)
del Donbass le truppe di Mosca hanno accerchiato migliaia di soldati di
Kiev proprio nelle roccaforti che questi consideravano inespugnabili,
dopo aver tagliato loro i collegamenti e i rifornimenti. A questi
soldati non resterà che arrendersi o morire ma ormai le “zone grigie”
create dai militari di Mosca (aree a ridosso della prima linea dove il
controllo aereo dei Russi è totale, che non possono essere attraversate
senza essere intercettati) sono dappertutto, i militari che cercano di
scappare non hanno scampo.</p>
<p>Molti osservatori pensano che sarà un inverno molto difficile per gli
ucraini; senza luce, senza riscaldamento, senza acqua (i sistemi di
sollevamento dell’acqua in Ucraina, fermi al tempo dell’Urss, non
funzionano in assenza di energia); ma nessuno vuol vedere ciò che sta
accadendo nella realtà, che la guerra finirà <em>prima</em>
dell’inverno, perché le capacità di resistenza ucraine sono ormai di
poche settimane.</p>
<p>Ecco qualche dato che non leggerete sui media occidentali,
incominciando dal numero dei morti. Come noto, in questo campo tutti la
sparano grossa. È propaganda per intimorire il nemico. Gli Ucraini sono
arrivati a “valutare” in circa due milioni, fra morti e feriti, le
perdite russe dall’inizio della guerra. Dal canto suo James Carden, ex
consigliere del Dipartimento di Stato statunitense, uno che ben
difficilmente si potrebbe immaginare succube della propaganda del
Cremlino, in un’intervista a <em>Sky news Australia</em>, a fine ottobre
fa ha rovesciato la narrazione dei media e politici occidentali,
parlando di oltre 797 mila caduti ucraini e più di 14.500
prigionieri.</p>
<p>Ma esistono anche dati obiettivi, che vanno al di là della
propaganda. Per esempio la Croce Rossa, incaricata di gestire i numerosi
scambi di cadaveri che ci sono stati in questi anni fra le parti
opposte, segnala che dall’inizio del conflitto sono stati restituiti dai
Russi 12.389 caduti ucraini mentre ai Russi sono stati restituiti i
corpi di 317 militari caduti. Abbiamo un rapporto di un russo caduto
contro 39 ucraini. Anche ammettendo che esista una disparità di
comportamento fra chi attacca (i Russi) e chi difende (gli Ucraini), con
questi ultimi che tendono a lasciare sul campo di battaglia i loro morti
mentre i Russi attaccanti recuperano i loro mano a mano che avanzano, è
evidente che la disparità rimane enorme.<br/>
Ragionamenti simili è possibile fare per le diserzioni. La procura
generale di Kiev da gennaio ad agosto 2025 ha registrato 142.711
procedimenti penali per abbandono non autorizzato della propria unità
(articolo 407 del c.p.) e diserzione (art. 408), oltre il doppio
rispetto ai due anni di guerra trascorsi. Dall’invasione del 24 febbraio
2022 a oggi siamo a un totale di 265.843 procedimenti per i due capi
d’accusa. E questo comportamento dei soldati ucraini spiega bene ciò che
sta avvenendo sul campo di battaglia e perché mai il governo di Kiev
debba per forza ricorrere alla mobilitazione forzata, con l’arresto per
strada degli uomini in età di andare al fronte (e con le donne che si
oppongono a questo tipo di “reclutamento” aggredendo i poliziotti che
eseguono gli arresti). Una situazione che definire drammatica è ancora
poca cosa. Il rifiuto degli Ucraini di combattere non è “paura” bensì
conoscenza della realtà. Come scrive Milena Gabanelli sulla
<em>Dataroom</em> del Corriere il 22 ottobre, “Secondo l’ong ucraina
<em>ProtezHub</em>, citata dal <em>Wall Street Journal</em>, a inizio
2023 si stimavano tra 20.000 e 50.000 amputati. Il medico militare Denys
Surkov parlava di 50.000, mentre l’ex calciatore Andriy Shevchenko
(storico campione del Milan), oggi consigliere di Zelensky e presidente
dell’associazione che promuove l’integrazione sociale dei mutilati
attraverso il calcio, parlando ad un evento pubblico, ha indicato in
oltre 100.000 le persone che hanno perso un arto, in gran parte
soldati”.</p>
<p>Chiunque, come me, abbia amici in Ucraina e interloquisca con loro,
sa bene che il “panorama sociale”, oggi nel Paese, è ampiamente segnato
dalla realtà – visibile – di queste decine di migliaia di persone che
camminano per le strade delle città con le stampelle, o che indossano
protesi. Di conseguenza, oggi l’Ucraina è diventata il più grande
mercato di protesi al mondo. Un trend che proseguirà per molti anni
anche dopo la guerra, visto che migliaia e migliaia di mine sono tuttora
disseminate nei campi e lungo le strade. Nessun sistema sanitario al
mondo era preparato a prestare la propria opera nei confronti di un così
enorme numero di amputati, non esiste un numero sufficiente di medici e
chirurghi specializzati in grado di intervenire quotidianamente su
numeri così alti. Per non dire dei costi: una protesi di qualità costa
fra i 20 e i 25mila euro e lo Stato ucraino ha, sì, disposto
finanziamenti fino a 25mila euro per ogni soldato colpito ma nella
realtà questi soldi non esistono, il Paese è alla bancarotta e i
rimborsi per le protesi sono problematici.</p>
<p>Nel frattempo l’Ucraina si spopola. Secondo il sito internet del
ministero italiano del Lavoro e delle Politiche sociali, a tutt’oggi i
cittadini andati via dall’Ucraina per sfuggire alla guerra sono oltre
4,2 milioni, che vivono nell’Ue con lo status di protezione temporanea
(dato Eurostat, l’ufficio europeo di statistica). Quasi il 27% di queste
persone si trova in Germania, il 23,3% in Polonia. In Italia gli Ucraini
rifugiati sono circa 170 mila. E non si tratta solo di donne e bambini,
visto che gli uomini sono il 22,7% del totale. E questi sono numeri
minimi, giacché molti degli Ucraini scappati restano in clandestinità,
per non essere rintracciati e spediti al fronte. Nella realtà, secondo
il sito <em>Trading Economics</em>, l’Ucraina aveva 41,2 milioni di
abitanti nel 2022, e ne avrà 34,50 entro la fine del 2025, con una
perdita secca di oltre 6 milioni di abitanti. D’altro canto è noto che
le guardie di frontiera ucraine arrestano ogni giorno decine di persone
che, lungo i confini con la Romania, la Polonia e la Slovacchia, cercano
di scappare verso ovest, in parte per ricongiungersi alle famiglie e
comunque sempre per sfuggire alla leva ed evitare di essere mandati al
fronte a morire. Un fenomeno talmente diffuso che in parecchi Paesi
europei – soprattutto i Baltici ma anche in Italia – molti ucraini non
possono rinnovare il passaporto perché, se si recano negli uffici
consolari del loro paese, se lo vedono sequestrare in quanto “renitenti
alla leva, se non proprio disertori (e comunque “traditori del loro
Paese”)”.</p>
<p>I dati nudi e crudi, quindi, dicono che la guerra è persa da tempo,
che l’Ucraina è allo stremo, un Paese per ricostruire il quale dopo la
guerra occorreranno non meno di quindici anni, con una intera
generazione distrutta, così che la “ripresa” – quando e come si paleserà
– avrà le sue belle gatte da pelare.</p>
<p>In questo quadro complessivo risulta del tutto incomprensibile (e
comunque moralmente ingiustificabile) – dal mio punto di vista –
l’appoggio economico e militare che tanti Paesi stanno continuando a
fornire al signor Zelensky, anziché indurlo a più miti consigli. La
possibilità di vincere la guerra non esiste, quella di “riconquistare”
il Donbass nemmeno. Così che questa continua richiesta di “cessate il
fuoco” suona quantomeno patetica. A quale scopo la Russia dovrebbe
“cessare il fuoco”? Per dare al governo di Kiev modo di riarmarsi e di
riprendere i combattimenti con maggior vigore? Assurdo solo pensarlo; a
ogni momento utile Zelensky dichiara: “Non cederemo mai un metro del
nostro Paese”. Nonostante che il 20% di quella che fu l’Ucraina sia
ormai perduto. E allora? Quale trattativa si può fare in queste
condizioni? Già papa Francesco, a suo tempo, aveva segnalato l’utilità
di una resa dignitosa, aprendo il campo alla ricostruzione del tessuto
umano, civile ed economico del Paese. Per fortuna, questo è il mio
parere, siamo assai vicini alla fine di questa così vasta e dolorosa
distruzione. E non ho alcun dubbio che “la pace” non potrà essere
siglata e gestita dagli stessi Paesi (o dalle medesime autorità di
questi Paesi) che per quasi quattro anni hanno pervicacemente puntato
sulla soluzione militare.</p>
<p>Quindi, la fine della crisi ucraina non potrà che transitare
attraverso due delicati passaggi: o una rivoluzione interna che
defenestri Zelenzky, la vera anima nera di questo conflitto, e lo
sostituisca con persone più inclini alla cessazione delle ostilità e ad
accogliere lo stato di fatto; oppure un cambio di orientamento politico
in Europa, che metta da parte i “belligeranti” (Starmer, Macron, Mertz,
Von der Leyen) e offra spazio a forze nuove, che ambiscano non solo alla
fine delle ostilità ma a una più generale pacificazione euro-asiatica,
Russia compresa. Se non si seguirà uno di questi due percorsi sarà
impossibile risolvere “la questione ucraina” senza che divenga la
scintilla per una guerra globale. I cui esiti, purtroppo per noi,
sarebbero già scritti.</p>
<p><strong>di Paolo Mastromo</strong></p>

        </div>
    </body>

</html>

    
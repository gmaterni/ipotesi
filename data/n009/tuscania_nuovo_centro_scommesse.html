<!--
TITOLO
A Tuscania nuovo Centro scommesse ce ne era eramente bisogno?
SOTTOTITOLO
Nel 2021 gli italiani hanno “investito” circa 111 miliardi di euro
nel gioco d’azzardo, cifra che è salita a 157 miliardi nel 2024, molto
ben al di sopra delle spese per sanità e istruzione! … Una malattia o un
disturbo dell’anima, cioè: della vita.
AUTORE
Don Pier Paolo Fanelli, presbitero della Comunità Cristiana di
Tuscania
DATA
20-11-2025
ARTICOLO
-->

<h3>A Tuscania nuovo Centro scommesse ce ne era eramente bisogno?</h3>
<p>È qualche settimana che a Tuscania è stato aperto un nuovo centro
scommesse. Senza</p>
<p>naturalmente voler esprimere un giudizio sugli esercenti che hanno
aperto tale centro, per</p>
<p>i quali sicuramente è un modo lecito per lavorare, né assolutamente
porsi in contrasto con</p>
<p>la libertà di chiunque di poter aprire un nuovo esercizio
commerciale, quel che preoccupa</p>
<p>è l’assoluto silenzio generale della popolazione di fronte a uno dei
problemi più gravi che</p>
<p>la nostra società sta sperimentando, ossia il pericolo della salute
sociale e del benessere</p>
<p>dei cittadini di fronte ai rischi legati al gioco d’azzardo.</p>
<p>Se si fosse aperto un locale a luci rosse, una vendita di droghe
pesanti, un ambiente che</p>
<p>avesse come obiettivo la promozione della violenza di genere… di
sicuro qualcuno</p>
<p>avrebbe alzato la voce, chiesto interventi delle autorità competenti,
riempito i giornali di</p>
<p>articoli… perché di fronte a questo nuovo affronto dello Stato
Italiano, che taglia i soldi</p>
<p>pubblici per la sanità e l’istruzione, nessuno si scandalizza?</p>
<p>La parrocchia di Tuscania e l’Amministrazione Comunale hanno già
espresso in passato la</p>
<p>preoccupazione riguardo ai rischi del gioco d’azzardo,
sensibilizzando la popolazione il 3 e</p>
<p>4 marzo 2024 con due spettacoli di promozione sociale della compagnia
Itineraria Teatro,</p>
<p>intitolati “Gran Casinò.</p>
<p>Storie di chi gioca sulla pelle degli altri”, ospitato nello</p>
<p>splendido teatro del Rivellino a Tuscania. L’evento, portato in
passato anche a</p>
<p>Montecitorio ha visto la partecipazione gratuita di studenti e
docenti delle scuole medie e superiori della cittadina, offrendo ottimi
spunti di riflessione sui rischi del gioco d’azzardo e suscitando forte
interesse da parte dei giovani spettatori.</p>
<p>Il disturbo del gioco d’azzardo crea dipendenza e indebitamento,
spingendo le persone a contrarre prestiti e a utilizzare i risparmi
familiari, compromettendo così la stabilità economica e non solo. Questo
fenomeno non colpisce solo i giocatori, ma ha ripercussioni dirette
sulle famiglie, creando conflitti e tensioni che possono portare a
rotture relazionali.</p>
<p>I giocatori patologici spesso sperimentano anche sintomi di
depressione, ansia e stress, aumentando il rischio di isolamento sociale
e comportamenti autodistruttivi.</p>
<p>Necessari diventano quindi anche investimenti per aiutare chi cade in
queste forme di dipendenza. Fabrizio De Giovanni, nella sua
straordinaria performance di Gran Casinò, raccontava quanto può essere
pericolosa la proposta del cassiere dell’autogrill che quando vai alla
cassa per pagare il caffè ti chiede: “Vuole un gratta e vinci?”.</p>
<p>E se chi hai davanti è una persona che sta lottando per uscire dalla
dipendenza del gioco d’azzardo? Tu, con quella proposta che può sembrare
innocente, rovini lui e i suoi figli…</p>
<p>Secondo i dati dell’Agenzia e dei Monopoli (ADM) nel 2019 solo a
Tuscania si sono giocati</p>
<p>5.651.520,37 euro in gioco fisico (escludendo il gioco on line).</p>
<p>Nel 2021 gli italiani hanno “investito” circa 111 miliardi di euro
nel gioco d’azzardo, cifra che è salita a 157 miliardi nel 2024, molto
ben al di sopra delle spese per sanità e istruzione!</p>
<p>Giocando a fare due conti, possiamo considerare la spesa pro capite
di circa 2.600 euro all’anno per ogni italiano, minorenni compresi, e
tenendo conto che Tuscania ha circa 8.000 abitanti, possiamo stimare
grossolanamente che l’anno passato la nostra comunità di Tuscania abbia
speso più di 20.000.000 euro in slot machine, gratta e vinci, lotto,
scommesse etc…</p>
<p>Facciamo pure un semplice esercizio di immaginazione: con questi
fondi quanti progetti si sarebbero potuti finanziare e realizzare ogni
anno?</p>
<p>Attività culturali, sportive e di svago per i nostri giovani, creare
spazi di aggregazione, inclusione e</p>
<p>supporto, offrire programmi di educazione e di prevenzione… Sfumato
il sogno della</p>
<p>nuova DUBAI della Tuscia in pratica…</p>
<p>Come oratorio di Tuscania vogliamo proporre realtà alternative, che
offrano opportunità di</p>
<p>svago e socializzazione, per un futuro più giusto ed equo per i
nostri giovani. È</p>
<p>fondamentale smuovere le coscienze e affrontare queste problematiche
con</p>
<p>consapevolezza. Tutta la comunità è chiamata a non rimanere
indifferente e a riflettere</p>
<p>sull’importanza di poter proporre alle nuove generazioni un ambiente
sano e sicuro,</p>
<p>lontano dai pericoli del gioco d’azzardo. “Il problema” ricordava
Fabrizio de Giovanni nello</p>
<p>spettacolo “Gran Casinò” di Itineraria Teatro “non è quando perdi, ma
quando vinci!</p>
<p>Perché è in quel momento che scatta la dipendenza. Lì il tuo cervello
pensa di essere in</p>
<p>credito, cominci a ragionare come le macchinette, pensi che se
continui prima o poi farai i</p>
<p>soldi…”.</p>
<p>A Tuscania, quindi, c’era veramente bisogno di un nuovo centro
scommesse?</p>
<p>Don Pier Paolo Fanelli, presbitero della Comunità Cristiana di
Tuscania</p>

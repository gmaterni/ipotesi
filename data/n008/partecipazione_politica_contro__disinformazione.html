<!--
TITOLO
Europa più vicina si cittadini.
SOTTOTITOLO
Un Workshop Internazionale per costruire la Partecipazione Civica
Contro la Disinformazione.
AUTORE
Stefano Stefanini
DATA
20-10-2025
ARTICOLO
-->

<h3>Europa più vicina si cittadini.</h3>
<p>Una politica gridata ed eccessivamente conflittuale non avvicina i
    cittadini alla vita pubblica. Le ultime schermaglie italiane tra le
    coalizioni di centro destra e di centrosinistra rischiano di allontanare
    sempre di più il corpo elettorale dalla vita democratica.</p>
<p>In più‘ la disinformazione, alimentata da fonti non definibili
    giornalistiche, ma subdolamente propagandistiche non contribuisce alla
    formazione di una valutazione partecipata e critica del popolo e delle
    comunità civiche di vario livello.</p>
<p>Si è concluso con successo, dal 9 al 13 ottobre scorso , il workshop
    internazionale dei Citizens’ Panels del progetto europeo DEMOCRACYWISE.
    L'evento, tenutosi a Larnaca e ospitato dall’associazione locale VAMOS e
    co-organizzato dal partner italiano LIGHTHOUSE LANGUAGES APS di Orte, ha
    riunito rappresentanti della società civile provenienti da Spagna,
    Portogallo, Italia, Cipro, Polonia, Ungheria e Irlanda.<br />
    <br />
    L'incontro è stato estremamente utile per la restituzione dei risultati
    delle attività locali (Citzens’ Panels) e per analizzare l’impatto della
    disinformazione sulla partecipazione civica dei cittadini europei. I
    partecipanti hanno esaminato le principali narrazioni e le forme che la
    disinformazione utilizza per polarizzare il dibattito democratico e
    hanno definito strategie mirate per contrastarle.<br />
    <br />
    Il dibattito si è concentrato sulla necessità di passare da una reazione
    passiva (la smentita a posteriori, o debunking) a un approccio
    proattivo: il pre-bunking. Questa strategia di "anticipazione educativa"
    mira a rafforzare la capacità critica dei cittadini contro la
    manipolazione, esponendoli e spiegando loro le tecniche di
    disinformazione prima che ne siano vittime.<br />
    <br />
    Angelo Ciocchetti, presidente di Lighthouse Languages APS e
    co-organizzatore dell'evento, ha sottolineato l'urgenza di questa
    transizione strategica:
</p>
<p>"La disinformazione non è un fenomeno marginale; è una minaccia
    sistematica alla coesione sociale e alla partecipazione democratica. Non
    basta più smentire le singole bugie, dobbiamo insegnare ai cittadini a
    riconoscere lo schema. Il pre-bunking è la nostra arma più efficace: uno
    'scudo cognitivo' che non solo protegge l'individuo, ma rinforza
    l'intero tessuto democratico."</p>
<p>L'associazione cipriota VAMOS ha svolto un ruolo fondamentale
    nell'ospitare e coordinare le sessioni di lavoro, evidenziando l'impegno
    trasversale del progetto attraverso le diverse regioni dell’Unione
    Europea.</p>
<p>Loizos Hadjianastasiou, segretario di Vamos, ha ribadito l'importanza
    della collaborazione internazionale:<br />
    "Abbiamo visto come le stesse tecniche di manipolazione siano usate in
    modi diversi, dalla Spagna all'Ungheria, dimostrando che la
    disinformazione non conosce confini. Questo workshop a Larnaca è stato
    un catalizzatore per unire le nostre forze. La nostra missione, ora, è
    chiara: portare le strategie di pre-bunking direttamente nelle nostre
    comunità locali per stimolare una cittadinanza attiva, critica e
    responsabile."</p>
<p>Il progetto DEMOCRACYWISE continua con il suo secondo anno di
    attività.<br />
    I prossimi step prevedono la realizzazione di un nuovo ciclo di eventi
    locali in tutti i Paesi partner. Ciascuna organizzazione sarà impegnata
    a promuovere azioni di pre-bunking per le rispettive comunità, mettendo
    in pratica le metodologie condivise durante il workshop di Larnaca e
    contribuendo attivamente alla resilienza democratica europea.</p>
<p>Stefano Stefanini</p>
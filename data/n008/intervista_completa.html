<!--
TITOLO
UNA ECCELLENZA DELLA SANITA' VITERBESE
SOTTOTITOLO
IL TRATTAMENTO DELL'ICTUS ISCHEMICO IN FASE ACUTA
PRESSO L'OSPEDALE "SANTA ROSA" DI BELCOLLE
AUTORE
(a cura di Gabriele Salvatori)
DATA
20-10-2025
ARTICOLO
-->

<h3>
UNA ECCELLENZA DELLA SANITA' VITERBESE
</h3>
<h1 id="il-trattamento-dellictus-ischemico-in-fase-acuta">IL TRATTAMENTO
DELL'ICTUS ISCHEMICO IN FASE ACUTA</h1>
<blockquote>
<p><em>PRESSO L'OSPEDALE "SANTA ROSA" DI BELCOLLE</em></p>
</blockquote>
<h1 id="la-redazione-di-ipotesi-intervista">La redazione di "IPOTESI"
intervista:</h1>
<blockquote>
<p><strong>dott. Alessandro Valenza</strong> - <strong>Unità di
Trattamento Neurovascolare (UOC di Neurologia)</strong></p>
<p><strong>dott. Fabrizio Chegai</strong> - <strong>Struttura
Dipartimentale di Radiologia Interventistica</strong></p>
<p><strong>Legenda:</strong></p>
<p><strong>TROMBOLISI procedura con la quale si tenta di di
ricanalizzare un vaso ostruito somministrando un farmaco e.v in grado di
“lisare” il trombo che si è formato</strong></p>
<p><strong>TROMBECTOMIA ENDOVASCOLARE procedura nella quale quale si
utilizza un dispositivo che mediante un catetere, inserito generalmente
dalla arteria femorale, si porta a contatto con il trombo per
rimuoverlo</strong></p>
<p><em><u>Ipotesi</u>: dott. Valenza, per arrivare agli attuali standard
di efficacia è stato necessario un percorso formativo ed organizzativo
che, accanto al ruolo centrale della UOC di Neurologia per la specifica
competenza clinica, ha richiesto l'ampio coinvolgimento di diverse
competenze disciplinari e figure professionali, ce lo può riassumere
brevemente</em></p>
<p><strong>Valenza:</strong> Nel 2017 abbiamo iniziato un percorso, con
il supporto della associazione internazionale "Angels", che ha permesso
di mettere in atto un progetto condiviso tra le unità operative di
Neurologia, Pronto Soccorso, Radiologia e Radiologia Interventistica per
la definizione e la implementazione di un PDTA (Percorso
Diagnostico-Terapeutico Assistenziale) aziendale per ottimizzare la
gestione in acuto dell'ictus ischemico.</p>
<p><em><u>Ipotesi</u>: dott Chegai, vorremmo una illustrazione in
particolare del passaggio</em></p>
<p><em>del ruolo della radiologia: dalla fase di pura diagnostica fino
alla vera e propria</em></p>
<p><em>fase della terapia interventistica</em></p>
<p><strong>Chegai</strong>: la diagnosi radiologica del paziente con
ictus ha subito una vera e propria rivoluzione culturale negli ultimi 15
anni.</p>
<p>La Diagnostica per Immagini, che in passato era in grado solo di
individuare ictus in fase sub acuta o cronica, oggi consente attraverso
studi TC e di Risonanza Magnetica (RM), mediante utilizzo di mezzo di
contrasto, di individuare in maniera molto sensibile e specifica la
causa dell'ictus.</p>
</blockquote>
<p>La ricerca del vaso occluso e la caratterizzazione del tessuto
cerebrale coinvolto dall'evento ischemico, consentono oggi di
personalizzare le possibilità terapeutiche per ogni singolo paziente,
migliorando notevolmente il percorso articolato nel contesto delle linee
guida internazionali.</p>
<p>Inoltre, on l'avvento dell'Intelligenza Artificiale si è aggiunto uno
strumento a disposizione dei Radiologi in grado di migliorare il
processo diagnostico strumentale</p>
<blockquote>
<p><em><u>Ipotesi:</u> Quali sono state le problematiche che si sono
dovute affrontare sul piano organizzativo e tecnologico per passare dal
trattamento farmacologico della trombolisi, al trattamento endovascolare
di rivascolarizzazione del vaso ostruito</em></p>
<p><strong>Valenza:</strong> Inizialmente eravamo indipendenti per
quanto riguarda i trattamenti di trombolisi endovenosa, ma dovevamo
invece trasferire presso il nostro Hub di riferimento, il Policlinico
Gemelli, i pazienti candidati alla rivascolarizzazione meccanica. Questo
determinava un evidente allungamento delle tempistiche per il trasporto
e quindi, talvolta, rendeva impossibile il trattamento per superamento
dei limiti di tempo. Gli investimenti della Direzione Strategica nel
personale di Radiologia interventistica hanno permesso di renderci
progressivamente autonomi e di poter attuare tutte le possibili
strategie terapeutiche per questo tipo di pazienti.</p>
</blockquote>
<p><strong>Chegai</strong>: Può sembrare strano, ma le più importanti
problematiche sono</p>
<blockquote>
<p>state di tipo culturale</p>
<p>In generale il paziente con ictus non era definito "curabile" al
100%. Tutto il processo di presa in carico risentiva di questo
“pregiudizio”, e ne veniva rallentato, risultando alla fine inadatto a
fornire una soluzione adeguata, soprattutto in termini di rapidità di
intervento. Lavorando su tutti i professionisti coinvolti, del settore
clinico ma anche di quello amministrativo, si è riusciti ad ottenere un
diffuso convincimento che migliorando insieme le regole organizzative e
l'aspetto tecnologico era possibile ottenere un netto potenziamento
della efficacia diagnostica e terapeutica per questi Pz. Ormai riteniamo
di poter dire che, per i vari livelli di direzione strategica coinvolti,
è un dato ormai scontato che gli investimenti economici dedicati alle
tecnologie ed all’acquisto dei dispositivi necessari ai trattamenti
endovascolari, si siano tradotti in un chiaro e documentato
miglioramento dei risultati clinico-terapeutici</p>
<p><em><u>Ipotesi</u>: "il tempo è cervello”, è una frase che a volte si
sente citare dagli addetti ai lavori, qual è il suo
significato?</em></p>
<p><strong>Valenza:</strong> È noto che l’intervallo di tempo che passa
dal momento in cui un paziente mostra i primi sintomi di un probabile
ictus ischemico, a quando inizia le procedure terapeutiche di
rivascolarizzazione è particolarmente prezioso. Ogni minuto che passa si
può tradurre in una perdita di circa 2 milioni di neuroni. La battaglia
che si combatte contro il tempo ha come obiettivo il recupero di quella
popolazione di neuroni che si trova attorno al centro della zona che ha
ricevuto il danno ischemico più immediato (<strong>il “core”
dell’ischemia</strong>, con danni neuronali irreversibili), cercando di
impedire che diventi irreversibile anche il danno dei neuroni situati
più perifericamente (<strong>la “penombra ischemica”</strong>),
favorendo sia la ricanalizzazione del vaso ostruito sia la abilitazione
di circoli arteriosi collaterali.</p>
<p>Va anche considerato che per alcuni pazienti, che non hanno patologie
vascolari croniche di base, spesso non hanno sviluppato validi circoli
collaterali, che possano ovviare ad un'improvvisa ostruzione di grossi
vasi cerebrali. In questi Pz è ancora più prezioso risparmiare anche un
solo minuto nelle tempistiche dette <em>door-to­ needle</em> e/o
<em>door-to-groin</em> (dal momento dell’arrivo in ospedale all’inizio
del trattamento e.v. o mediante catetere arterioso femorale), perché non
possiamo contare sui circoli collaterali ma solo sulla ricanalizzazione
del vaso ostruito</p>
<p>La cosa più importante nella lotta contro il tempo è l’informazione:
dobbiamo ottenere la capillare conoscenza da parte di tutti i cittadini
di quelli che sono i sintomi principali di un ictus: asimmetria del
volto, riduzione della forza ad un braccio e/o ad una gamba e/o
alterazioni nel linguaggio. Tali sintomi sono riassunti nell'acronimo
inglese F.A.S.T. (Face-Arm-Speech-Time) perché è proprio nella rapidità
nel riconoscere i sintomi e nella velocità nel chiedere aiuto (tramite
il 118) che sta il cardine per arrivare il prima possibile ad una
terapia di rivascolarizzazione che potenzialmente può riportare a casa
una persona con un completo recupero dei sintomi che lo hanno portato in
ospedale.</p>
<p><em><u>Ipotesi</u>: Gli sforzi compiuti in questi anni hanno ricevuti
importanti riconoscimenti internazionalbasati sui risultati ottenuti
all’ospedale di Viterbo in questo settore. Quali indicatori sono stati
considerati per l’attribuzione di questi riconoscimenio di
qualità?</em></p>
<p><strong>Valenza:</strong> Abbiamo da tempo adottato la modalità di
monitorizzazione della nostra "efficienza" nella gestione dello stroke,
secondo i parametri stabiliti dagli ESO (European Stroke Organisation)
Angels Awards, un programma globale che promuove il raggiungimento dei
più elevati standards nel trattamento dell’ictus. Si tratta di un
riconoscimento internazionale assegnato a strutture sanitarie che
dimostrano eccellenza nella gestione dell'ictus, nella rapidità dei
trattamenti ma anche nella costanza nel valutare alcuni dati
fondamentali (come la deglutizione, la glicemia, l’andamento febbrile,
ecc.. in tutti i pazienti nei primi giorni di ricovero) per predire un
buon esito funzionale al momento della dimissione. I parametri
fondamentali presi in considerazione per il conferimento di questi
riconoscimenti di qualità, si basano sul monitoraggio sia dei tempi
dall’arrivo in Pronto Soccorso all’esecuzione dei primi esami di
neuroimaging sia sul tempo intercorso tra arrivo in PS e trattamento
(trombolisi e/o la trombectomia meccanica). Ciò in quanto
l’ottimizzazione di queste tempistiche si correla direttamente alla
riduzione dei tempi di degenza ed al migliore recupero funzionale.</p>
<p>la Neurologia, e l’intera equipe multidisciplinare coinvolta nel
trattamento dell’ictus, dell'Ospedale S Rosa di Belcolle hanno ricevuto
per ben due volte il Diamond Status (il più alto di questi
riconoscimenti di qualità) da parte della Organizzazione Europea. Questo
è per tutti noi motivo di grande soddisfazione ed orgoglio
professionale.</p>
<p><em><u>Ipotesi</u>: Dott Chegai i trattamenti di avanguardia nella
patologia vascolare con tecniche endovascolari hanno avuto un grande
impulso in questi anni, oltre che nel trattamento specifico della
patologia ischemica cerebrale, anche nel trattamento degli aneurismi dei
vasi intracerebrali ed in altri distretti arteriosi, ci può fornire
qualche dato in proposito</em></p>
<p><strong>Chegai:</strong> Quando abbiamo iniziato nella nostra ASL in
maniera sistematica, nel 2018, a trattare per via endovascolare lo
stroke ischemico attendevamo dai 10 ai 20 pazienti per 100.000
abitanti/anno da sottoporre ad intervento di ricanalizzazione cerebrale.
Lavorando in un team multidisciplinare affiatato siamo diventati
virtuosi sin da subito riuscendo ad intercettare il massimo dei pazienti
che secondo le linee guida potevano esser diagnosticati e trattati. Ad
oggi per motivi sia legati all'invecchiamento della popolazione sia per
l'apertura delle linee guida questi numeri sono inevitabilmente
aumentati con un numero di pazienti attesi che va da 20 a 30 pazienti
ogni 100.000 abitanti/anno da sottoporre a trombectomia cerebrale.</p>
<p>La patologia aneurismatica diagnosticata sia in fase acuta, da
rottura di aneurisma cerebrale, sia asintomatica con diagnosi
occasionale, é stata evidentemente presa in carico dal nostro Team
Neurovascolare, grazie anche alla preziosa collaborazione e integrazione
con i Neurochirurghi della nostra Azienda. Insieme ad oggi, parlando
solo di interventi endovascolari di aneurismi cerebrali, arriviamo a
trattare dai 50 ai 60 pazienti/ anno, sia in elezione sia in urgenza,
dimostrando anche in questo settore una adeguata capacità organizzativa
ed attuativa di tutti quei processi che sono necessari per un percorso
"virtuoso" per il paziente con aneurisma cerebrale.</p>
<p><em><u>Ipotesi</u>. Rispetto all'ictus ischemico acuto potete
fornirci i dati sui trattamenti di trombolisi e/o trombectomia eseguiti
nello scorso anno, ed in quale percentuale di Pz giunti in Pronto
Soccorso con questa diagnosi, è stato possibile effettuare questi
trattamenti</em></p>
</blockquote>
<p><strong>Valenza, Chegai:</strong> Su un totale di 467 pazienti
ricoveri nel 2024 nel reparto di Neurologia, il 41% sono stati
codificati come ictus ischemici ed il 14% come emorragici. Sono stati
effettuati 212 trattamenti di rivascolarizzazione e quindi sono stati
trattati il 73% dei pazienti ischemici ricoverati per ictus ischemico,
percentuale in aumento rispetto ai dati del 2023.</p>
<blockquote>
<p>Tra tutte le procedure di rivascolarizzazione, il 63% sono state di
sola</p>
<p>rivascolarizzazione endovenosa, il 31% tramite trombectomia
meccanica, ed il 16% dei trattamenti sono stati effettuati in bridge
(ossia combinando tra loro entrambe le tecniche); sono stati infine
posizionati 16 stent (3 in associazione a procedure di trombolisi
sistemica). L'efficacia dei nostri trattamenti ha permesso inoltre di
ridurre a 9 giorni la degenza media in UTN.</p>
</blockquote>
<p>I risultati conseguiti sul campo hanno fatto sì, che l'ospedale di
Viterbo si avvii ad essere considerato nella programmazione ospedaliera
regionale centro HUB per la patologia vascolare cerebrale ed in generale
per i trattamenti di radiologia interventistica, al di là del suo
territorio provinciale.</p>
<p>Il primo passo è stato quello di renderci indipendenti dal nostro Hub
di riferimento (il Policlinico Gemelli), risparmiando a molti pazienti
un allungamento dei tempi per iniziare la terapia di
rivascolarizzazione, prolungamento che avrebbe ridotto le possibilità di
recupero funzionale.</p>
<p>Successivamente abbiamo ampliato il numero dei pazienti trattati e
ridotto le tempistiche di riferimento (door-to-imaging; door-to-needle e
door-to-groin). Anche grazie ai riconoscimenti ricevuti a livello
internazionale, all’elevata standard di qualità ed efficienza operativa
della Radiologia Interventistica, la Regione nel piano di Revisione
della Rete Ictus del febb 2025 ha previsto un aumento del numero di
posti letto per il Reparto di Neurologia e dell'UTN, programmato un
aumento dell'organico di 4 medici e riconosciuto alla Neurologia
dell'Ospedale Santa Rosa di Belcolle il passaggio da centro Spoke (nodo
di primo livello della rete ictus) a centro HUB (nodo di secondo livello
della rete ictus, con piena autonomia operativa)</p>
<p><em>(a cura di Gsbriele Salvatori)</em></p>

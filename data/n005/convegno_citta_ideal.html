<!--
TITOLO
Il Convegno CITTÁ IDEALI.
SOTTOTITOLO
Visioni e progetti per il futuro urbano” occorr maggiore attenzione e
tutela ai gioielli urbanistici dei nostri centri storici per la qualità
della vita dei residenti e il successo delle presente turistiche.
AUTORE
Stefano Stefanini
DATA
19-006-2025
ARTICOLO
-->

<h3>Il Convegno CITTÁ IDEALI.</h3>
<p>Visioni e progetti per il futuro urbano si è svolto dal 14 al 15
Giugno a San Martino al Cimino. Si e‘ trattato di una riflessione
approfondita sulle Città Ideali, dall'antichità ai giorni nostri, con un
focus sulla costituzione di una rete di città italiane ed europee che,
per la loro pianificazione urbana, l'interconnessione tra abitanti e
ambiente, possano essere considerate tali.</p>
<p>L‘obiettivo della due giorni di San Martino al Cimino e‘ stato
principalmente di gettare le basi per la costituzione di una rete di
città italiane ed europee che si distinguano per la loro pianificazione
urbana e l'interconnessione funzionale e razionale tra abitato, comunità
e ambiente circostante.</p>
<p>L'iniziativa ha inteso anche rispondere alle esigenze della comunità
locale, valorizzando il patrimonio storico, architettonico e
paesaggistico come modello di welfare culturale, promuovendo il
benessere e la qualità della vita per tutti i cittadini.</p>
<p>Nelle riflessioni dei vari relatori l’evento e’ stato un momento
cruciale per dare avvio a una riflessione condivisa e strutturata tra
città italiane ed europee, un passo concreto verso la costituzione di
un'alleanza culturale e progettuale duratura.</p>
<p>Il primo convegno nazionale di altissimo livello “Città Ideali.
Visioni per il futuro urbano” svoltosi il 14 giugno presso la Biblioteca
dell’Abbazia cistercense di San Martino al Cimino, in piazza Nazionale.
Il ‘Progetto di Rete delle Città Ideali’,e‘ stato ideato dall’archeologo
Gianpaolo Serone e sostenuto da Pier Luca Balletti, presidente di
Federalberghi Viterbo, Giulia Marchetti, Luca Salvatelli e Colombo
Bastianelli.</p>
<p>Pubblico numeroso e partecipe, ospiti d’eccellenza come il Vescovo di
Viterbo Orazio Francesco Piazza, il consigliere regionale Daniele
Sabatini, la sindaca Chiara Frontini, l’assessore di Viterbo alla
capitale europea della cultura Alfonso Antoniozzi. Tra i presenti, per i
saluti istituzionali, sono interventi anche Marco Pasquali, sindaco del
comune di Sabbioneta (Mantova) e Vittorio Tomassetti, assessore
all’Urbanistica del Comune di Sabaudia (Latina).</p>
<p>Gli auguri di buon lavoro sono giunti anche dall’on. Mauro Rotelli
riconfermato alla guida della Commissione Ambiente, Territorio e Lavori
pubblici della Camera dei Deputati.</p>
<p>San Martino al Cimino si e‘ affermata come uno degli esempi più
emblematici di Città Ideale, per la sua origine storica legata a una
visione urbanistica armonica e funzionale, per la perfetta integrazione
tra architettura, paesaggio e tessuto sociale, e per la vocazione
culturale e spirituale che l'ha da sempre caratterizzata. È quindi
particolarmente significativo che proprio da qui parta un'iniziativa di
respiro nazionale ed europeo.</p>
<p>Gli Obiettivi raggiunti dal Convegno possono così riassumersi :</p>
<ul>
<li><blockquote>
<p>Dare vita a un dialogo costruttivo tra esperti, amministratori
locali, ricercatori, comunità del territorio e altri stakeholder
interessati al futuro delle città.</p>
</blockquote></li>
<li><blockquote>
<p>Gettare le basi per la fondazione di una rete internazionale di
"Città Ideali", una piattaforma per lo scambio di conoscenze, esperienze
e buone pratiche nel campo della pianificazione e dello sviluppo urbano
sostenibile. L'obiettivo è anche migliorare l'impatto che la città (e
ogni abitato antropico) può avere sul benessere sociale, psicofisico ed
economico.</p>
</blockquote></li>
<li><blockquote>
<p>Stimolare la riflessione sulle sfide e le opportunità per il futuro
urbano, identificando strategie e progetti concreti da implementare,
inizialmente a livello nazionale e successivamente europeo.</p>
</blockquote></li>
</ul>
<blockquote>
<p>Stefano Stefanini</p>
</blockquote>

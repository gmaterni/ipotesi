<!--
TITOLO
REFERENDUM dell’8 e 9 Giugno
SOTTOTITOLO
Sul Referendum c’è chi ha mentito spudoratamente, spergiurando sul
raggiungimento del quorum per salvaguardare diritti degli immigrati,
allontanare lo spettro della precarietà, sconfiggere il ritorno alla
brutalità dei licenziamenti senza causa e della miseria dell’indennizzo
previsto dal Job Act.
AUTORE
Marco Faregna
DATA
16-06-2025
ARTICOLO
-->

<h3>REFERENDUM dell’8 e 9 Giugno</h3>
<p>Shlein = pasticciona – confusionaria – incompetente – in preda a
confusione mentale e delirio di potenza –</p>
<p>Landini = qualunquista prima ancora di populista – arruffone –
persegue l’isolamento della CGIL dal resto del Movimento Sindacale
perché ha in testa la leadership del qualunquismo di sinistra alle
prossime elezioni politiche dove gli altri sindacati non potrebbero
seguirlo.</p>
<p>Fratoianni/Bonelli = duo monnezza, mai proposto qualcosa che sappia
di ecologico, la lotta agli inceneritori fa la fortuna delle
amministrazioni verdi delle capitali europee – mai proposto qualcosa che
sia di sinistra nella accezione europea – il loro voto è permanentemente
in sintonia con la estrema destra europea.</p>
<p>Le loro bandiere SS - Salis e il decaduto Sumahoro.</p>
<p>Sul Referendum c’è chi ha mentito spudoratamente, spergiurando sul
raggiungimento del quorum per salvaguardare diritti degli immigrati,
allontanare lo spettro della precarietà, sconfiggere il ritorno alla
brutalità dei licenziamenti senza causa e della miseria dell’indennizzo
previsto dal Job Act.</p>
<p>Il tutto condito da una guerra fittizia alla Meloni e al suo governo,
mentre in realtà si trattava di un regolamento dei conti tutto interno
alla sinistra, perché i provvedimenti sul lavoro oggetto dei referendum,
non erano appannaggio dei governi di destra, bensì dei governi di
sinistra di cui facevano parte tutti coloro che erano in prima fila nel
referendum come altrettanto lo erano stati al momento del varo delle
leggi. Tant’è che vari esponenti del PD si erano pubblicamente
dissociati a partire dallo stesso Gentiloni o dal Presidente del Partito
Bonaccini.</p>
<p>Ma anche questo regolamento dei conti interno è fallito e allora si
sposta il tiro evocando le prossime elezioni, neanche anticipate, perché
questo referendum non solo non ha scalfito la esistenza di questo
governo, ma paradossalmente lo ha rafforzato senza che Meloni&amp;Co.
abbiamo dovuto faticare più di tanto, perché è bastato loro astenersi
dal partecipare ad una competizione che non li riguardava.</p>
<p>Allo stesso tempo da parte del Segretario della CGIL si è assistito
ad una operazione unica nella storia del movimento operaio e sindacale.
Per difendere ed estendere conquiste del mondo del lavoro, invece di
trovare la sintesi che potesse unificare quel mondo, è stato innalzato
un muro nei confronti della CISL e di chiunque non fosse totalmente
appiattito e succube della propaganda falsa per quando riguardava
l’esito del voto referendario e non veritiera sulla radicalità dello
scontro contro il governo Meloni, sostanzialmente estraneo al varo di
quei provvedimenti.</p>
<p>La presenza del duo Monnezza serviva solamente a esternare la vera
natura dell’operazione tutta basata sulla politica del campo largo da
contrapporsi alla coalizione del centro-destra.</p>
<p>Ma il vero tocco di magia è stata la presenza continua e quasi
asfissiante della componente politica essenziale per questa operazione,
i 5S di Conte che hanno cercato per tutto il tempo della campagna di
apparire come i più radicali antagonisti sia alle leggi da abrogare che
all’attuale governo in carica, ma mai che sia capitata l’occasione per
far riflettere sul come mai i due partiti al governo insieme non abbiamo
provveduto a risolvere per via legislativa ciò che ora si affannavano a
risolvere in modo raffazzonato e disorganico per via referendaria.</p>
<p>REFERENDUM dell’8 e 9 Giugno</p>
<p>Tutti gli equivoci prima del voto e tutti gli inganni dopo il
voto</p>
<p>E’ indubbio che il protagonista assoluto del Referendum è stato il
Segretario della CGIL Maurizio Landini e che la Shlein Segretaria del PD
ha recitato la parte della comprimaria. Una sorta di cinghia di
trasmissione alla rovescia tra partito e sindacato.</p>
<p>Il segretario della CGIL, abile protagonista nei Talkshow, quanto
specializzato in clamorose sconfitte sindacali, ha inanellato l’ennesima
defaillance non raggiungendo il quorum in nessuno dei quesiti proposti
al vaglio del corpo elettorale, ma soprattutto prendendo in giro i suoi
stessi iscritti prima ancora che elettori, spacciando la campagna
referendaria come una grande lotta contro la destra, mentre in realtà
era un tardivo regolamento di conti interno alla sinistra, invocando la
sconfessione popolare di leggi fatte da un precedente governo del centro
sinistra, per capirci quello del governo Renzi di circa un decennio
fa.</p>
<p>La Presidente del Consiglio Meloni, incredula per tanta grazia
ricevuta, non ha dovuto far altro che assistere a questa messa in scena,
da cui non è stata minimamente scalfita, caso mai ne è uscita
addirittura rafforzata.</p>
<p>Come se questo passo falso non bastasse ad acuire la lacerazione nel
mondo del lavoro, è intervenuta la segretaria del PD, notoriamente a
digiuno di politica economica, del lavoro, delle relazioni sindacali e
di qualsiasi altra cosa che non fosse aborto, utero in affitto e diritti
della comunità lgtbqi+, collocando prima se stessa in modo inusuale e
irrituale con la firma sulla richiesta di referendum a titolo personale
e poi tutto il PD in prima linea sancendo la collocazione in campi
opposti della CGIL rispetto alla CISL, ribaltando così tutta la
tradizione della sinistra progressista, sempre tesa a ricomporre l’unita
delle varie componenti sindacali, accettando in campo aperto la
battaglia considerata dagli analisti e sondaggisti persa in partenza,
non solo e non tanto per i consensi e le implicazioni politiche
negative, quanto perché si sarebbe rivelato un appello inascoltato
dall’elettorato al punto da inficiarne l’esito per mancato
raggiungimento del quorum utile a produrre effetti.</p>
<p>Il non aver capito che non era quello il terreno più favorevole per
lo scontro e di certo non era il referendum lo strumento più adatto per
quel tipo di battaglia politica, prima ancora che sindacale, ha
certificato l’inadeguatezza dei protagonisti e la certezza della
sconfitta dagli esiti disastrosi.</p>
<p>Purtroppo però la tragicomica rappresentazione di questi due
personaggi non era ancora terminata. Si sono dovute attendere le
dichiarazioni successive al risultato elettorale per apprendere che in
realtà non si era trattato di una sconfitta avendo ottenuto più voti
della destra alle elezioni politiche, come se il solo esercitare il
diritto di voto qualificasse l’orientamento politico, ignorando pertanto
che un buon 20% aveva votato contro l’indicazione di Landini e Shlein e
soprattutto dimostrando la confusione mentale che si era appropriata di
chi pensava di parametrare il voto politico con quello referendario.</p>
<p>Ma con questo tipo di ragionamento si mandava allo stesso tempo a
farsi fottere tutta la campagna basata sulla drammaticità delle
conseguenze per i diritti dei lavoratori (giusta causa per i
licenziamenti – irrisorietà della liquidazione – precarizzazione dei
rapporti di lavoro).</p>
<p>Tutto il cataclisma che era stato paventato in caso di sconfitta sul
piano della tenuta dei diritti dei lavoratori passava in secondo ordine.
Ora primeggiavano le dichiarazioni per cui il vero obiettivo non erano i
diritti, ma la sconfitta della Meloni.</p>
<p>E così dopo gli equivoci si disvelava l’inganno, i diritti in realtà
non sono mai stati in discussione, ma surrettiziamente si sarebbe
operato per dare una spallata al governo Meloni e per questa opzione,
dimostratasi inesistente nei fatti, nessuno oggi si sogna di chiedere le
dimissioni del governo a seguito dei risultati referendari.</p>
<p>Il mondo che una volta si sarebbe definito di sinistra avrebbe fatto
carte false per tenere unito il mondo sindacale e del lavoro, che invece
ne esce sconquassato fino al unto che la stessa Meloni preso atto della
rottura inequivocabile e per di più sancita da un voto popolare, è
passata all’incasso proponendo all’ex segretario CISL Sbarra di entrare
a far parte del governo con l’incarico di sottosegretario al Sud.</p>
<p>Si può gridare allo scandalo e al tradimento peggiorando
ulteriormente la situazione, fatto sta che Landini ha portato a
compimento il suo capolavoro iniziato ai tempi dei referendum della FIOM
contro Marchionne, in cui è uscito con le ossa rotte in fabbriche in cui
aveva la maggioranza assoluta degli iscritti e dei delegati, Grugliasco,
Mirafiori, Cassino, Melfi, Pomigliano d’Arco, Termini Imerese tentando
poi vanamente di spostare la battaglia sul piano giuridico e mediatico.
Ma da allora è stata sempre esclusa dalle trattative unitarie e dalla
firma dei contratti. Ha proseguito con le indizioni di scioperi generali
in solitaria e infine con la recente mancata firma sul rinnovo dei
contratti del pubblico impiego, e anche qui la CISL ha trovato la forza
per far risultare irrilevante la firma della CGIL, ed infine ha favorito
fino al compimento definitivo, la collocazione di un pezzo
importantissimo del sindacalismo italiano sul versante opposto a quello
delle sinistre.</p>
<p>Anche questa battaglia contro la destra e contro la Meloni?
Assolutamente no, visto che le attribuisce un credito inimmaginabile
fino a poco tempo fa nel mondo del lavoro. E’ un fatto storico le cui
conseguenze si dispiegheranno nell’immediato e nel prossimo futuro,
perché anche questa operazione è rivolta a cancellare lunghissimi anni
di paziente lavoro iniziato con Di Vittorio, proseguito con Lama e
Trentin fino ad Epifani volta far crescere e salvaguardare l’Unità
Sindacale per il valore che rappresenta prima ancora che per gli effetti
pratici che produce.</p>
<p>Anche questa è una battaglia condotta contro la Storia della CGIL e
non come ingannevolmente si vuol far credere contro la destra al
potere.</p>
<p>E i 5S in tutto questo? Come al solito svolgono il ruolo di ignare e
inconsapevoli comparse qualunquiste in un processo da cui, non solo sono
estranei per collocazione, ma anche per ignoranza storica e politica, in
questo molto più affini di quanto si possa immaginare a Landini che si
vantava di non aver avuto mai tessere di partito in tasca. D’altra parte
i 5S hanno governato con la Lega in perfetta armonia e tutt’ora ne
condividono posizioni e obiettivi in politica estera e nelle decisioni
in ambito comunitario nel parlamento dell’UE.</p>
<p>Marco Faregna</p>

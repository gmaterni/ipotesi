<!--
TITOLO
Il Declino della Diffrenza e della Identità
SOTTOTITOLO
L'identità è distinzione e differenza: è possibile protagonismo della
propria storia, è processo dinamico dell’ilo che diviene nel tempo della
storia personale.
AUTORE
Giovanni Mastrangeli
DATA
16-05-2025
ARTICOLO
-->

<h3>IL DECLINO DELLA DIFFERENZA E DELLA IDENTITÀ'</h3>
<p>In "Cronache del disagio della civiltà di oggi" trattate in
precedenza, sul perenne fondamento del sacro rispetto, esistono temi che
vanno osservati a parte per valore e significato. Uno fondamentale è la
diade differenza/identità, che nelle varie accezioni culturali e
politiche va ormai appassendo e declinando.</p>
<p>Il verbo latino differre vuol dire portare ( ferre ) da un'altra
parte ( dis ) cioè separare l'uno dall'altro conducendo l'identico
altrove mutandone la collocazione. Questa diade è coppia concettuale
particolare : ove ciascun termine è indispensabile per definire l'altro.
Non c'è identità personale se non per differenza né c'è differenza senza
identità singole o plurali. Ciò vale al livello della persona dalla
infanzia alla vecchiaia in senso ontologico. Ma sul piano delle culture
prevalenti e dei valori, dell'etica, della normalità relazionale di
convivenza, cosa sta succedendo alla differenza e alla identità :
esempio nei ruoli affettivi o professionali vissuti o nella lungovivenza
attuale?</p>
<p>Lo sviluppo dell'identità non è solo conquista del' lo e della
persona attraverso un difficile cammino conflittuale tra ciò che
vorremmo essere e l'adattamento obbligato ai contesti ambientali e
interpersonali non da noi completamente determinato. In cui passato e
presente plasmano la formazione del futuro possibile. Altresì l'identità
è originalità, creatività, revisione cioè entità riconosciuta e
riconoscibile da noi e altri per le qualità psicofisiche espresse;
presentate al mondo con comportamenti autentici o con recite: cioè
l'identità è distinzione e differenza: è possibile protagonismo della
propria storia, è processo dinamico dell’ilo che diviene nel tempo della
storia personale ( se non appassita e omogeneizzata dai poteri economici
e culturali ).</p>
<p>Vale la pena ricordare come per le teorie del creazionismo o della
biologia evoluzionista, la differenza e la identità si sono formate
attraversando vari oceani: imperfezione ( vedi "Elogio
dell'imperfezione" di Rita Levi Montalcini ), mutazioni genetiche,
deviazioni, divergenze, differenze e determinismo genetico ed
epigenetico adattivo ( con dissonanze e sfasature ) al mutare delle
circostanze ambientali : proprio le imperfezioni, i compromessi
biologici e le differenze, consentono all'uomo soluzioni creative
possibili per adattamenti progressivi ( esempio scrivere poesie,
risolvere un problema pratico, ridere di noi stessi, avere buon senso,
operare insomma ).</p>
<p>Attraverso una biologia del cervello unica tra gli esseri viventi,
homo sapiens ha vinto l'adattamento ovunque nel pianeta in modi
efficaci. Ciò è dovuto 1) alla Neotenia cioè alla maturazione molto
lenta delle funzioni psichiche ( dalle inferiori v. riflessi ed emozioni
su su fino ai linguaggi gestuali e simbolici neocorticali e prefrontali
). L'uomo è un animale in ritardo; anche perché</p>
<p>2) le funzioni cerebrali ( tramite trilioni di connessioni sinaptiche
per mediazione elettrochimica e produzione dei vissuti psichici ) - ciò
chiamasi Neuroplasticità - maturano in tempi lunghi per la qualità
complessa delle funzioni superiori ( memorie, comprensione critica,
cognizione, linguaggi ).</p>
<p>Questa diacronia di maturazioni delle basi funzionali neuropsichiche
( ad oggi della durata dei primi trent'anni di vita ), consente al
sistema nervoso centrale di essere più modulabile alle variazioni
ambientali, materiali ed immateriali, nel quale si va evolvendo.
Apprendimento e memoria, riflessione e linguaggi sono basi essenziali a
che il cervello rimanga plastico a lungo e gestisca al meglio la
complessità umana che ci caratterizza.</p>
<p>Giovanni Mastrangeli</p>

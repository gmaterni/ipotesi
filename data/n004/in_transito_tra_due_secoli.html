<!--
TITOLO
In transito tra due secoli e un millennio
SOTTOTITOLO
Cronache del disagio della civilta' di oggi
AUTORE
Giovanni Mastrangeli
DATA
12-03-2025
ARTICOLO
-->

<strong>In transito tra due secoli e un millennio: cronache del disagio
della civilta' di oggi<br />
</strong><br />
Descrivevo nell'articolo scorso alcuni modi della coscienza normale e
contestatrice e ne rivedevo limiti e cronostoria. Ora vorrei proporre
uno studio sulla radice del disagio personale, della inconcludenza
trasformativa nel mondo che cambia, della riduzione creativa dei
significati del vivere oggi: tale radice è la scomparsa negli ultimi 50
anni della formazione critica e "culturale" della personalità, unico
mezzo e fine per vivere le crisi come occasioni di crescita ( A.
Einstein ).<br />
<br />
Mi soffermerò su due etiologie corresponsabili di ciò.<br />
La prima riguarda gli "organizzatori esterni" della coscienza personale
nelle loro funzioni e modi di essere esempi (esercizio della politica,
della gestione amministrativa e delle istituzioni formative), la vita
familiare obbligata e scelta che non ha potuto e saputo arricchirsi di
qualità educative adeguate; ma soprattutto lo sguardo va su tutto ciò
che chiamiamo Cultura nei valori trasmessi ai giovani in questa epoca
nuova siffatta: società post bellica ricca, desiderante, come un eterno
presente ove vende immagini, illusioni, compera di oggetti, resa dell'Io
a vantaggi personali come "nuova religione", marcato ritardo dell'Io che
riflette e inventa con coraggio modi di affrontare rinunce, incoerenze e
differenze. Due parole sul coraggio: esso rende l'uomo padrone della
propria dignità, è responsabilità non delegata, è attestato dell'impegno
per migliorare se stessi, è autostima fondante.<br />
<br />
Il coraggio è e ci aiuta altresì a reggere se' stessi specie nelle
crisi; è fattore di crescita umana dalla fase "metabolica dell' Io" con
cui digeriamo "l'incontro difficile con il mondo", fino alla fase
"simbolica dell'Io" con cui ci affacciamo sul crinale della crisi per
nuovi significati del vivere. Questa ginnastica mentale vive di
cognizioni, interpretazioni, rimodulazioni, curiosità e arricchimenti
del senso di noi stessi e delle cose. A completamento di questi fattori
di coscienza critica in prevalenza scomparsa (ove vince il concreto; e
il limite e la morale sono sempre piu' indefiniti) va aggiunto il
degrado di contenuti e forma della "cultura" in ogni sua accezione: modi
relazionali intra ed extra familiari, gestione delle istituzioni
formative scolastiche, ruolo martellante dei mass media (pubblicità e
audience), ruolo degli intelle ttuali all'opera (di vecchia sgradevole
storia).<br />
<br />
La seconda ad onor del vero riguarda la storia del cervello che, nella
seconda metà del novecento ha, per paradosso, buone e "drammatiche"
responsabilità: si producono vere illusioni, si propalano finte verità
attraenti, ci si alimenta meglio, l'igiene migliora, vaccini e farmaci
si inventano, il benessere materiale migliora. Ciò ha fatto uscire
l'uomo e interi popoli dal caso e dalla necessità materiale e psichica
(ma oggi verso quale libertà, quella dei desideri materiali e di
possesso?); infine tutto questo si colloca in una lungovivenza imponente
(la vita media si è piu' allungata negli ultimi 70 anni che nei
precedenti duemila) con gravi problemi di welfare nelle democrazie. Ma
la plasticità interattiva genetica e epigenetica a livello biopsichico,
ci prende, ci attrae, ci porta con se: "la dissonanza cerebrale" inventa
dopo migliaia di anni a partire dagli anni 90 , macchine operazionali
che trascendono velocità, efficienza operativa del cervello prefrontale
progettuale, lento e "progressista", che ormai controlla sempre meno la
sua stessa fisiologia.<br />
<br />
Computer, telefonini, automobili, cinema, foto dinamiche hanno
trasformato la formazione e la mediazione culturale da umanistica ad
informatica: si sono facilitate cosi apatia e impulsivita estreme
condizionando lo sviluppo della personalità ritardando e deviando lo
stile maturo del proporsi (vedi mediazioni, parola, linguaggi, azioni
non posticipate e compimento alterato dei significati).<br />
<br />
La vita non è piu' "paideia" stimolante la soggettività con invenzioni,
creazioni, fantasie, con<br />
<br />
verificabili. Prevale l'imitazione, la recita, il ruolo incosciamente
obbligato. Va prevalendo il tempo personale vissuto come eterno presente
immediatistico: qui vincerà il principio del piacere rapido, il
consumismo di oggetti, il mercato dei desideri e dei diritti; ormai
differire ad esempio una gratificazione, è valutato come disvalore. Si
va perdendo interesse del passato e del presente verso il futuro,
compensato da un tempo immobile, reiterato, dove prevale l'uso e non lo
scambio delle relazioni personali; sconvolgendo il ruolo della memoria
matrice di identità e riducendo l'essere ad avere.<br />
Sapremmo riamare la pazienza come attendere e il conoscere come
co-nascere diverso dall'immediato?<br />
Infine qualche postilla a questo mio atto d'amore per la formazione
critica dell'Io:<br />
1-Il nuovo pubblico di massa così acculturato crede, per meccanismi
inconsci di spostamento e sublimazione, che siano prodotti e merci anche
le qualità soggettive (i vissuti vari, i sentimenti, i conflitti e le
differenze) e per di piu' questo avviene in tempi di convivenza
prolungati dei rapporti affettivi. Tutto questo è trattato ormai con
linguaggi degli oggetti d'uso. Il cervello sottocorticale è all'opera,
appare vincente, la clinica dell'impulsività, del piacere rapido, delle
dipendenze e della decadenza dei gesti e dei linguaggi, rendono quella
cultura di massa prevalente; ormai computer, telefonini, tv obbligano un
Io ritirato e sempre meno relazionale in modo molto diffuso.<br />
<br />
2-C'è anche un secondo aspetto con altra conseguenza: si è formata una
piccola media borghesia culturale tramite i poteri tecnologici della
comunicazione e dell'informazione, per di piu' a carattere inter
classista e trasversale (osservarne bene ruoli e poteri).<br />
<br />
3-A tutto cio' che non è adatto e funzionale ai poteri economici e
culturali (i disagi, i disturbi e le impotenze umane) la politica
amministrativa e istituzionale, risponde ad esempio con le ore di
educazione affettiva a scuola, oppure si normano giuridicamente certi
comportamenti o si delega l'infelicità e l'insoddisfazione agli
specialisti della psiche o della morale, ormai a-morale (come scritto
dal Cardinale Ravasi).<br />
La grande utopia sessantottina di liberazione ha prodotto (come
dimostrato non certo da sola) (ed è sfociata in) una estensione del
disagio personale gestito in modo confuso o normato, vedi servizi socio
sanitari del tutto incongrui, in un mondo in cui il tema principale è la
formazione critica dell'Io sempre piu' lontana e precaria nelle sue
certezze.<br />
<br />
Senonché la civiltà personale (Kultur in tedesco) come scriveva Freud ad
Einstein, è contradditoria, è ambigua bio-psichicamente a livello
genetico ed epigenetico. E tutt'ora per fortuna non è così facilmente
riducibile ad oggetto.<br />
Dovremmo ritrovare la gioia della parola, la riflessione che non si
compera, riamare lo studio, divenire persone protagoniste della propria
storia con speranza e pazienza, oltre "Il disagio nella civiltà" che
Freud nel 1930 volle lasciarci: mi pare questa la piu' appropriata
qualificazione di Cultura.<br />
<br />
C'è speranza comesempre nella storia umana: non solo nelle virtu'
teologali già richiamate in precedenza. Esempio: pure nel mondo
dell'arte del cinema, divenuta certo di massa, vedro' ancora "2001
Odissea nello spazio" di Kubrick o "Gran Torino" di Eastwood, perché
questo cinema alimenta il divenire migliori e riflette criticamente sul
senso dell'esistere. Anche musica, arti figurative e tutto cio' che puo'
incuriosire la mente, migliora lo stile personale, arricchisce i
linguaggi e combatte la nevrosi, a livello pratico e teorico. Ricordiamo
sempre che l'identità critica matura non è mai un dono ma è perenne
conquista dell'Io: ci piaccia o no.</p>
<p>Giovanni Mastrangeli</p>

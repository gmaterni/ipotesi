<!--
TITOLO
Marginalità e Irrilevanza della Politica Italiana
SOTTOTITOLO
Massimo Comun Denominatore dei politici italiani di maggioranza e di
minoranza .
ssimo Comun Denominatore dei politici di maggioranza e di
minoranza.
AUTORE
Marco Faregna
DATA
12-05-2025
ARTICOLO
-->

<h3>MARGINALITÀ e IRRILEVANZA della POLITICA ITALIANA</h3>
<p>Massimo Comun Denominatore dei politici italiani di maggioranza e di
minoranza .</p>
<p>Il piano di rilancio della competitività e la realizzazione della
difesa europea è opera di un italiano e non di un politico qualunque, ma
ex Presidente della Banca d’Italia, ex Presidente della BCE, ex
Presidente del Consiglio e attualmente consulente straordinario della
Presidente della Commissione Europea Van der Leyen.</p>
<p>Se solo il governo italiano si assumesse la paternità o per lo meno
la piena condivisione del rapporto, oltre agli indubbi vantaggi che ne
deriverebbero per le prospettive economiche, si troverebbe ad essere
alla testa del processo non solo militare, ma anche strategico per il
passaggio storico dalla UE agli SUE e soprattutto avrebbe dimostrato di
comprendere che la portata strategica dell’operazione ha una portata
prima ancora che militare, soprattutto economica.</p>
<p>Per capirlo dovrebbe bastare ciò che ha compiuto il vecchio
parlamento tedesco con la riforma costituzionale sul debito pubblico.
Non è un caso, se è stato fatto dalla vecchia maggioranza comprendente
anche i verdi, perché il nuovo è meno consistente e soprattutto più
esposto, come si è poi puntualmente verificato, ai colpi di coda e agli
anonimi messaggi in codice.</p>
<p>Riforma epocale per la Germania che rende possibile un’azione di
politica economica Keynesiana con ricadute positive sull’intero
continente, Italia in primis perché secondo paese manifatturiero
europeo, con struttura industriale fortemente integrata e titolare di
Leonardo partner ideale per l’industria bellica tedesca.</p>
<p>In un sol colpo la Germania ha fatto fronte</p>
<p>1) ai dazi americani:</p>
<p>2) alla recessione in corso da due anni;</p>
<p>3) all’aggiramento del divieto di dotarsi di un esercito efficiente
perché avverrebbe in ambito europeo e per di più su sollecitazione
americana.</p>
<p>L’Italia otterrebbe il risultato, da sempre perseguito e mai
raggiunto, del debito pubblico comune, ma la Meloni non solo non ne
rivendica le ragioni, ma addirittura cerca di limitarne la portata e gli
effetti.</p>
<p>A nulla serve ricordargli, ma purtroppo nessuno lo fa, che DRAGHI non
è un raffinato stratega militare, ma un apprezzatissimo ed ascoltato
uomo politico che eccelle in economia e finanza.</p>
<p>Purtroppo la pochezza del governo Meloni che è intrinseca alle
caratteristiche della stessa compagine governativa, (unica in Europa ad
avere una formazione politica, la Lega, appartenente alla galassia
neonazista e lo stesso partito della premier FdI appartenente alla
scuola che attinge dalla tradizione fascista), non è affatto contrastata
dall’opposizione che non solo è frammentata, ma anch’essa ai margini
delle compagini che contano in ambito europeo.</p>
<p>Il PD targato Shlein è sempre meno ancorato ai Partiti Socialisti
Europei e sempre più al traino del populismo qualunquista dei 5S che non
a caso in Europa è in sintonia con la Lega di Salvini, con cui tra
l’altro ha governato in chiave antieuropea, come non ricordare Di Maio
vice Presidente del Consiglio che andava a portare la solidarietà ai
gilet gialli nati Macron.</p>
<p>Il campo liberal democratico è sempre più in preda agli egoismi
leaderistici inconcludenti, aggravati dalla inadeguatezza al limite
della imbecillità politica di Calenda.</p>
<p>Per finire, il popolarismo italiano, avanzi del berlusconismo, unico
a governare con la destra è costretto a dividersi tra l’anomala
appartenenza al PPE e la tutela degli interessi del gruppo economico che
ne garantisce la sopravvivenza, il tutto ben rappresentato da Tajani
campione di amorfismo politico.</p>
<p>A questo è ridotta la politica italiana, sempre più ai margini
dell’Europa che conta, aggrappata al tentativo di equilibrismo tra le
due sponde dell’Atlantico, senza capire che Trump è proteso a barattare
tutto con la Russia pur di sottrarla all’abbraccio cinese a cui l’aveva
costretta la politica di Biden. Al riguardo è indicativa la foto che
vede capi di Stato e di Governo di Francia, Germania, Inghilterra e
Polonia senza l’Italia che volutamente autoesiliatasi cerca di dividere
l’Europa ricercando un asse privilegiato con la Germania di Merz al fine
di isolare la Francia.</p>
<p>Intanto il PD, maggior partito di opposizione, si limita a chiedere
alla Meloni di riferire in paramento e si appresta a fare l’opposizione
non a questo governo in carica, ma alle leggi del governo del PD del
40%, con un referendum voluto dalla CGIL, che contro la legge Job act
voluta da quel governo del PD, non fece neanche un’ora di sciopero.</p>
<p>Marco Faregna</p>

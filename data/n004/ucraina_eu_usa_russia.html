<!--
TITOLO
l’Europa Nella Trappola Ucraina.
SOTTOTITOLO
Sceneggiata surreale nella stanza ovale.
AUTORE
Marcvo Faregna
DATA
17-03-2025
ARTICOLO
-->

<p><strong>l’Europa Nella Trappola Ucraina.</strong></p>
<p><strong>Sceneggiata surreale nella stanza ovale.</strong></p>
<p>Il bandolo della matassa nel dramma ucraino va cercato seguendo la
logica degli interessi in ballo. Mi soffermerò in particolare su quello
economico.</p>
<p>Il flusso di rifornimenti energetici dalla Russia all’Europa è stato
da sempre il nodo critico su cui hanno ruotato le crisi dei governi di
Kiev che in più circostanze aveva minacciato l’interruzione dei
rubinetti e solo l’intervento della principale beneficiaria, la
Germania, ha tacitato i ricatti verso Mosca e verso Bruxelles a suon di
miliardi da parte sia di Shroder che di Merkel. Ed è dietro questa
logica che si succedevano i governi distinguendosi tra filo russi
garanti dei flussi e filo occidentali (NATO prima ancora che UE) che
intendevano assecondare il progetto di chi temeva e cercava di impedire
la saldatura economica dell’Europa con la Russia.</p>
<p>Il Nord Stream 2 sembrava la soluzione del dilemma, invece
paradossalmente ha accentuato e fatto precipitare la crisi non appena il
governo tedesco si è indebolito sul piano internazionale con l’uscita di
scena della Merkel.</p>
<p>Lì è diventato chiarissimo che l’Ucraina era solo una protagonista di
comodo e di facciata perché l’interesse a interrompere i rapporti di
scambi commerciali basati sui flussi di prodotti energetici (gas e
petrolio) tra Russia ed Europa erano soprattutto gli Stati Uniti allora
spalleggiati dalla GB già resasi autonoma dalla UE. L’invasione Russa
giunta dopo lo stallo bellico in corso dal 2014 rivelatosi senza sbocco,
è stato il detonatore che ha messo in moto le sanzioni antirusse che
però di fatto colpivano le economie europee, tedesca in particolare e
poi anche italiana, con l’interruzione dei flussi di gas e petrolio
ormai consolidati da decenni e sanciti con la scelta della Germania
della Merkel di uscire anticipatamente dal nucleare, con l’Italia non vi
era mai entrata e la Francia totalmente insensibile. Ma non bastando,
chi voleva che la misura fosse drastica e immediata e non soggetta alle
furbizie dell’aggiramento delle indicazioni, è ricorso anche al
sabotaggio dell’oleodotto producendo effetti disastrosi per l’economia
europea in stagnazione e per quella tedesca che da due anni è ormai in
recessione.</p>
<p>Così mentre si procedeva al coinvolgimento sempre maggiore
dell’Europa nella guerra ucraina per via delle forniture militari, si
procedeva speditamente alla diversificazione delle fonti, riducendo
l’apporto russo dal 40% al 10% e la prima a muoversi con grande rapidità
è stata proprio l’Italia di Draghi che si è rapidamente accordata con
l’Algeria. Nel frattempo la Russia non ha potuto far altro che
rivolgersi al mercato cinese accentuando oltre misura la dipendenza da
Pechino.</p>
<p>Ma questo tran tran ormai divenuto un po’ rutinario anche se
apparentemente senza sbocco, ha subito un formidabile colpo di scena con
l’elezione di Trump che ha cambiato le carte in tavola e stravolto lo
scenario politico ed economico, così come d’altra parte aveva
pubblicamente annunciato durante tutta la sua campagna elettorale. Ma
l’Europa tutta, tifava Kamala Harris e non prestava attenzione a quanto
stava bollendo in pentola.</p>
<p>Così improvvisamente si sono verificati quattro fatti
concomitanti:</p>
<ul>
<li><p>Gli USA hanno riallacciato i rapporti con la Russia fino al punto
da ipotizzarne il rientro nel G7</p></li>
<li><p>L’accordo si è trasferito sul piano commerciale con beneficiari
USA e Russia quali potenziali fruitori delle risorse energetiche e
minerarie dell’Ucraina</p></li>
<li><p>Dall’accordo è stata esclusa totalmente l’Europa che nel
frattempo era rimasta ferma alla contrapposizione politica e militare
con la Russia e quindi senza alcun ruolo nella trattativa di pace
appannaggio ormai unico dell’America di Trump e della Russia di
Putin</p></li>
<li><p>Da una parte gli USA e dall’Altra la Russia hanno stretto in una
morsa l’Europa isolata e di fatto priva dell’appartenenza al blocco
occidentale ormai sostanzialmente dissolto sull’altare dei superiori
interessi d’oltre oceano con l’ulteriore annuncio dei dazi doganali
giustificati dalla necessità di riequilibrare la bilancia dei pagamenti
eccessivamente sbilanciata a favore dell’Europa in particolare per
Germania e Italia.</p></li>
</ul>
<p>Oggi l’Europa si scopre improvvisamente priva di Istituzioni in grado
di reagire tempestivamente e con misure adeguate alle sfide economiche e
soprattutto priva di strumenti di difesa militare, una volta venuta meno
la copertura americana “ipocritamente” chiamata NATO, che l’aveva tenuta
fino ad ora al riparo delle minacce presunte o reali, ma in ogni caso
pesanti, sulla valenza e la credibilità dell’operare efficacemente sugli
scenari internazionali.</p>
<p>Per fortuna non si parte proprio da zero, visto il rapporto sulla
competitività commissionato a Draghi che ha disegnato il da farsi, senza
trascurare di dettare i tempi che per non essere vani dovevano essere
non brevi , ma brevissimi.</p>
<p>La sceneggiata alla casa ovale tra Trump e Zelenscki, preceduta da
due inutili rappresentazioni con protagonisti Macron e Starmer non è
altro che l’imprimatur definitivo ai nuovi scenari con USA e Russia
sempre più convergenti e l’Europa sempre più isolata e tagliata fuori da
questa intesa al punto che i partiti europei tacciati di essere
sostenitori di Putin, non hanno trovato alcuna difficoltà ad abbracciare
senza alcuna titubanza le tesi di Trump.</p>
<p>Una cosa è certa, al punto in cui siamo, prima evitiamo di pensare
che il blocco occidentale esista ancora così come l’abbiamo conosciuto e
a cui possiamo rivolgerci per chiedere copertura e avallo per gli
interessi europei, prima saremo in grado di prendere in mano il nostro
destino ed essere arbitri del nostro futuro.</p>
<p>Per le sorti dell’Ucraina è già tutto scritto e concordato tra USA e
Russia con Zelenski pronto a firmare con la pistola alla tempia
l’accordo per la spartizione e lo sfruttamento del territorio e delle
risorse energetiche e minerarie, prescindendo dall’esserci o meno
dell’Europa nel processo post bellico.</p>
<p>All’Europa il destino riserva o di avviarsi a ragionare se essere un
solo Stato o riprendere i litigi e le beghe da pollaio tra soggetti
inconsistenti e marginali finendo con il frammentare l’unico elemento di
forza fino ad ora realizzato, cioè il ricco mercato e la sedimentazione
di valori e diritti civili e sociali di circa mezzo miliardo di
persone.</p>
<p>E qui alla domanda se esiste un reale e superiore interesse Europeo
da tutelare e a cui tendere, la risposta è drammaticamente NO, o meglio
SI, se riferito ad un potenziale interesse in divenire, ma ancora troppo
oscurato dai tanti piccoli interessi locali, più ancora che nazionali
che si frappongono con successo all’affermarsi di un soggetto economico
forte, ma debolissimo sul piano politico (si parlano troppi linguaggi) e
militare ( si sovrappongono troppi eserciti ciascuno diseconomico e
inconsistente).</p>
<p>Ma per fortuna un altro colpo di scena questa volta della Von der
Leyen ha rimesso in gioco l’Europa con la disponibilità degli 800
miliardi da utilizzare per potenziare la difesa europea, ma a condizione
di essere utilizzati solo per forniture e ricerca Made in Europe,
facendo svenire in un colpo solo le aspettative di Trump di accaparrarsi
buona parte del 2,5% del PIL di ciascuno degli Stati Europei per le
forniture militari e allo stesso tempo mettere le basi per la
riorganizzazione del sistema di produzione sia degli armamenti che di
tutti i sistemi tecnoligici di supporto di ultima generazione.</p>
<p>Gli USA hanno fretta di chiudere la vicenda ucraina e con la
mediazione dell’Arabia hanno raggiunto una prima bozza d’accorda con
l’Ucraina, passando la palla a Putin.</p>
<p>Tutto il mondo era ormai in attesa della risposta di Putin e
dell’esito della telefonata “pacificatoria” tra i due ex nemici.
L’effetto è stato duplice:</p>
<ol type="1">
<li><p>Sul piano militare la classica montagna che ha partorito il
topolino, la Russia cesserà di bombardare le centrali elettriche, ma
continuerà ad avanzare in territorio ucraino e ad annientare la
penetrazione in territorio russo.</p></li>
<li><p>Sul piano geopolitico è stato ribadito l’accordo ferreo che
saranno solo loro i depositari delle sorti ucraine e non solo.</p></li>
<li><p>A Zelenski che chiedeva la copertura militare in contrapposizione
a Putin che voleva la smilitarizzazione dell’area, la soluzione che si
prospetta è: competenza UE, non più USA.</p></li>
</ol>
<p>Marco Faregna</p>


<p>Nell‘intraprendere l’avventura editoriale di Ipotesi 2000, ritengo
opportuno illustrare ai nostri lettori le coordinate editoriali e
programmatiche del nostro impegno culturale e comunicazionale, d‘intesa
con l’Editore, con gli amici della redazione, che ringrazio per la
fiducia accordatami e chi vorrà partecipare ai dibattiti costruttivi e
concreti che, ci auguriamo, sapremo instaurare con i nostri lettori,
amministratori e amministrati della Res Publica ai vari livelli di
governo.</p>
<p>In primo luogo vorrei affermare il nostro impegno giornalistico non
potrà che partire e confermare l‘ispirazione ideale, vissuta
quotidianamente ai principi della Costituzione Repubblicana, con
l’impegno a mettere la Persona al centro del nostro impegno, di un
rinnovato Umanesimo ed una Ecologia Integrali - nella riscoperta delle
diverse ispirazioni ideali (non ideologiche) nel rispetto dei diritti
fondamentali e dei doveri civici, nell‘equilibrio tra sviluppo, salute
pubblica e ambiente, riassunti nella Costituzione repubblicana, con i
suoi principi cardine, da considerare gli astri ispiratori della nostra
azione .</p>
<p>Sono certo che il nostro sarà un servizio di ascolto, elaborazione
ideale e attenzione rispettosa verso i cittadini i nostri lettori e tele
ascoltatori.</p>
<p>Lavoreremo perché le giovani generazioni in generale, siano i nostri
principali interlocutori, anche i più lontani dall‘impegno pubblico
perché‘ sfiduciati, li cercheremo e li incontreremo, ci confronteremo
con loro in atteggiamento costruttivo di ascolto, in ogni realtà civica,
operando con umiltà e concretezza per creare nuove prospettive di buon
governo, miglioramento dei servizi pubblici, in particolare sanità,
istruzione e formazione professionale, sicurezza urbana, lavoro in
sicurezza e qualità della vita.</p>
<p>Un altro nostro impegno sara quello della costruzione di una rete di
rapporti, una capillarità della presenza anche nelle realtà civiche più
piccole, presenza e confronto costruttivo cn gli altri media e sui
social, presenza nelle realtà scolastiche e nell’Universita’ della
Tuscia, nelle realtà del volontariato sociale e della terza età,
cercheremo di instaurare dibattiti costruttivi e risolutivi tra
cittadini, associazioni, enti intermedi e istituzioni centrali, regione,
provincia e comuni.</p>
<p>Con equilibrio, spirito di dialogo e determinazione <strong>faremo
della comunicazione un ponte e non un muro.</strong></p>
<p>In un tempo contraddistinto da polarizzazioni e dibattiti esasperati
che esacerbano gli animi, intendiamo, andare controcorrente.</p>
<p>Come più volte sottolineato dal presidente della Repubblica Sergio
Mattarella e da Papa Francesco „Oggi, nel drammatico contesto di
conflitto globale che stiamo vivendo, è quanto mai necessario
l'affermarsi di una comunicazione non ostile. Una comunicazione aperta
al dialogo con l'altro, che favorisca un "disarmo integrale", che si
adoperi a smontare "la psicosi bellica" che si annida nei cuori…. in
particolare di alcuni „potenti della terra“ (ndr)</p>
<p><strong>Senza alcuna presunzione cercheremo di calare nella nostra
realtà, per migliorarla, i principi della Costituzione che riteniamo più
attuali, come la realizzazione della persona, l’eguaglianza nelle
opportunità di ciascun cittadino, la libertà di espressione del
pensiero, la libertà dell’attività economica, la valorizzazione del
volontariato.</strong></p>
<p><strong>In particolare cercheremo di ispirare la concreta attuazione
dei nuovi articoli 9 e 41 della Costituzione, che sono stati inseriti
dal marzo 2022 in materia di tutela ambientale e della salute come
principio fondamentale della Repubblica.</strong></p>
<p>Dal 9 marzo 2022 la tutela dell'Ambiente e’ entrata in Costituzione,
con la riforma degli articoli 9 “tutela ambientale, biodiversità’ ed
ecosistemi con paesaggio e patrimonio storico e artistico” e 41
“iniziativa economica non può svolgersi in danno alla salute e
all’ambiente”</p>
<p>La Carta Costituzionale non e’ solo più rispettosa dell‘ambiente, ma
guarda anche alle future generazioni.</p>
<p><strong>Nell’articolo 9 si afferma che “La Repubblica (…) tutela
l'ambiente, la biodiversità e gli ecosistemi, anche nell'interesse delle
future generazioni”</strong> e che “la legge dello Stato disciplina i
modi e le forme di tutela degli animali”.</p>
<p><strong>Nell’articolo 41 si afferma adesso che “L’iniziativa
economica privata (…) non può svolgersi in contrasto con l'utilità
sociale o in modo da recare danno alla sicurezza, alla libertà, alla
dignità umana, alla salute, all'ambiente”</strong> e che “la legge
determina i programmi e i controlli opportuni perché l'attività
economica pubblica e privata possa essere indirizzata e coordinata a
fini sociali e ambientali”.</p>
<p>Va, altresì‘, riaffermato e concretizzato il principio
<strong>dell’art. 11 della nostra Costituzione Repubblicana, alla luce
delle guerre in corso nel mondo e del ruolo delle nostre Forze Armate di
mantenimento della Pace nelle aree di conflitto: “ l’Italia ripudia la
guerra come strumento di offesa alla libertà degli altri popoli e come
mezzo di risoluzione delle controversie internazionali; consente, in
condizioni di parità con gli altri Stati, alle limitazioni di sovranità
necessarie ad un ordinamento che assicuri la Pace e la giustizia tra le
nazioni.</strong></p>
<p><strong>Vorrei sintetizzare il nostro impegno giornalistico di
Ipotesi 2000 con le parole che il presidente della Repubblica Sergio
Mattarella ha rivolto agli Italiani in occasione del Capodanno
2024:</strong></p>
<p><strong>„La libertà e‘ premessa di pace, giustizia, eguaglianza,
democrazia, coesione sociale, dialogo, tolleranza,
solidarietà.</strong></p>
<p>Dal rispetto della libertà di ciascuno discendono le democratiche
istituzioni, l’equilibrio fra i poteri, il ruolo fondamentale del
Parlamento, l’imparzialità, principio guida della pubblica
amministrazione, unitamente al suo dovere di efficienza e di
competenza.</p>
<p>Su queste qualità, su questi doveri della funzione pubblica, si fonda
la garanzia di libertà dei cittadini e dunque la loro fiducia nelle
istituzioni.</p>
<p>I presupposti etici e civili della democrazia vivono nei sentimenti
della comunità. Le paure possono attenuare il senso di solidarietà e
quindi il desiderio di partecipazione, possono affievolire la fiducia
necessaria per farsi artefici del futuro.</p>
<p>Non possiamo trascurare l’attuale preoccupante flessione della
partecipazione al voto, essenziale per la legittimazione delle
istituzioni.</p>
<p><strong>Fiducia,partecipazione, democrazia sono anelli inseparabili
di un’unica catena.</strong></p>
<p>Sottolineano il valore dell’attivo coinvolgimento nella vita della
Repubblica in tutti i suoi aspetti. Da qui l’appello alla responsabilità
di tutti: ciascuno è chiamato a fare la sua parte.</p>
<p>E dunque è questa la base della nostra comune speranza.</p>
<p>Abbiamo saputo affrontare momenti difficili, anche in tempi recenti
della nostra storia repubblicana. Li abbiamo superati grazie anzitutto
al senso di unità e alle qualità presenti nel nostro popolo. Ho fiducia
nell’Italia. Che ha le risorse per affrontare il tempo nuovo.</p>
<p>E‘ questo l’impegno concreto per cui ci impegneremo!</p>
<p>Buona lettura !</p>

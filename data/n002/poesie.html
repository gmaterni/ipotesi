<div style="display: flex; width: 80%; max-width: 1200px;">
    <div style="flex: 1; padding: 20px; border-right: 1px solid #ddd;">
        <h2 style="text-align: left;">Vento di marzo</h2>
        <p>
            Finirà<br>
            prima o poi<br>
            questo vento<br>
            che turbina<br>
            impietoso<br>
            sui pensieri<br>
            rimasti a lungo<br>
            muti nell'inverno<br>
            odioso e bello<br>
            del nostro scontento,<br>
            squassando<br>
            come alberi<br>
            i ricordi<br>
            e scompigliando<br>
            al mandorlo i capelli!<br>
            Avrà una luce nuova<br>
            allora il cielo,<br>
            ed un mattino<br>
            aprendo la finestra,<br>
            attoniti vedremo<br>
            con stupore<br>
            che nel giardino<br>
            nulla è come ieri.<br>
            Sarà accecante<br>
            l'urlo dei colori<br>
            ed anche l'aria,<br>
            carica di odori,<br>
            avrà un tepore<br>
            che prima non c'era,<br>
            mentre del vento<br>
            che soffiò non resta<br>
            che il soffio<br>
            d'uno zefiro leggero<br>
            che dolcemente<br>
            l'anima accarezza<br>
            dicendo in un sospiro:<br>
            "È primavera!"
        </p>
        <h2 style="text-align: left;">Enrico Schiralli</h2>
    </div>
    <div style="flex: 1; padding: 20px;">
        <h2 style="text-align: left;">Donna</h2>
        <p>
            Donna<br>
            sei bella<br>
            come il mare<br>
            ad agosto<br>
            che sparge<br>
            la sua spuma<br>
            sulla spiaggia<br>
            e lascia conchiglie<br>
            da raccogliere<br>
            per farne ghirlande.<br>
            Sei forte<br>
            come il vento<br>
            di scogliera<br>
            che soffia<br>
            quando viene<br>
            la sera<br>
            sulle eriche<br>
            fiorite<br>
            senza ucciderne<br>
            i fiori.<br>
            Sei grande<br>
            come una montagna<br>
            assolata<br>
            che s'erge<br>
            al cielo<br>
            e ne assorbe<br>
            i profumi.<br>
            Sei unica<br>
            e fai dell'amore<br>
            l'essenza<br>
            della vita<br>
            dando così<br>
            a chi t'ama<br>
            una gioia<br>
            infinita.
        </p>
        <h2 style="text-align: left;">Luana Sabatini</h2>
    </div>
</div>
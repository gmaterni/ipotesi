<h3>
    Decreto Cultura
</h3>


<p>Favorire lo sviluppo della cultura, a promuovere la rigenerazione
    culturale delle periferie, delle aree interne e delle aree svantaggiate,
    nonché a valorizzare le biblioteche, la filiera dell'editoria libraria,
    gli archivi e gli istituti storici e culturali.</p>
<p>Il “Piano Olivetti per le periferie” con 34 milioni per biblioteche,
    librerie ed editoria, 10 milioni per terza pagina quotidiani, circa 3
    milioni di euro per le istituzioni culturali, Cooperazione culturale con
    Africa e Mediterraneo, 800 mila euro per summit a Firenze in occasione
    del 25° Carta Europea del Paesaggio.</p>
<p>Queste le dichiarazioni del Ministro della Cultura, Alessandro Giuli,
    in occasione della presentazione odierna del provvedimento appena
    licenziato in via definitiva dal senato il 20 febbraio scorso.</p>
<p>“Con il voto del Senato il DL Cultura è finalmente legge dello Stato.
    Si tratta di un grande risultato che immette importanti risorse per una
    nuova politica culturale, che avrà i suoi cardini sul Piano Olivetti e
    sulla cooperazione culturale con l’Africa e il Mediterraneo allargato.
    Il dibattito alle Camere, che ha arricchito il testo, e il mancato
    ricorso al voto di fiducia a Palazzo Madama dimostrano il rispetto per
    la centralità del Parlamento: un passo importante per il ‘nuovo MiC’.
    Sono particolarmente soddisfatto, infine, dell’iniziativa a favore delle
    terze pagine dei quotidiani: sono certo che ampliando le possibilità di
    conoscenza del grande fervore creativo in atto in Italia si contribuirà
    alla crescita culturale, sociale e civile delle persone, aumentando
    anche la partecipazione dei cittadini al godimento della cultura in
    tutte le sue forme”.</p>
<p>Primo cardine del provvedimento è il Piano Olivetti per la Cultura,
    dotato di una propria Unità di missione e voluto per promuovere la
    rigenerazione culturale delle periferie, delle aree interne e di quelle
    svantaggiate, che introduce strumenti per valorizzare le biblioteche
    quali mezzo di educazione intellettuale e civica e di connessione con il
    tessuto sociale.</p>
<p>Vale la pena ricordare l'impegno per la cultura che Adriano Olivetti
    aveva e il collegamento inscindibile che aveva con la comunità delle
    città. Egli scriveva : “Abbiamo portato in tutti i paesi della comunità
    le nostre armi segrete: i libri, i corsi culturali, l'assistenza tecnica
    nel campo dell'agricoltura. In fabbrica si tengono continuamente
    concerti, mostre, dibattiti. La biblioteca ha decine di migliaia di
    volumi e riviste di tutto il mondo. Alla Olivetti lavorano
    intellettuali, scrittori, artisti, alcuni con ruoli di vertice. La
    cultura qui ha molto valore”</p>
<p>Il Piano Olivetti promuove la filiera dell’editoria libraria, anche
    attraverso il sostegno alle librerie caratterizzate da lunga tradizione,
    da interesse storico-artistico e alle librerie di prossimità. Tra gli
    obiettivi principali viene sancito il ruolo degli archivi e degli
    istituti storici e culturali, quali custodi della storia e della memoria
    della Nazione.</p>
<p><strong>A tal fine la legge destina 34 milioni di euro per le
        biblioteche e la filiera dell’editoria libraria, così ripartiti: 30
        milioni di euro per l’acquisto di libri da parte di biblioteche storiche
        e di prossimità; 3 milioni di euro per favorire l’apertura di nuove
        librerie da parte di giovani fino a trentacinque anni di età; 1 milione
        di euro per sostenere la vendita di libri nei piccoli centri abitati con
        popolazione inferiore ai 5.000 abitanti.</strong></p>
<p>Ulteriori <strong>10 milioni di euro sono destinati ad ampliare
        l’offerta culturale dei quotidiani in formato cartaceo attraverso il
        potenziamento delle pagine dedicate a cultura, spettacolo e settore
        audiovisivo.</strong></p>
<p>L'aula del Senato ha approvato definitivamente il decreto Cultura. Il
    provvedimento ha avuto 80 voti favorevoli, 61 contrari e un astenuto ora
    è legge.</p>
<p>Tra i vari punti, il decreto affida al ministro della Cultura il
    compito di adottare un nuovo piano, chiamato 'Piano Olivetti per la
    cultura', per favorire lo sviluppo della cultura, la rigenerazione
    culturale delle periferie, delle aree interne e svantaggiate, oltre a
    valorizzare le biblioteche, l'editoria libraria, gli archivi e gli
    istituti storici e culturali. Il provvedimento è stato al centro di
    polemiche per un emendamento, proposto dalla Lega e poi ritirato, per
    ridimensionare le soprintendenze. (ANSA).</p>
<p>La relatrice di maggioraza del provvedimento Anna Maria Fallucchi (
    Fratelli d’Italia ) ha illustrato i caratteri salienti del disegno di
    legge n. 1374 di conversione in legge, con modificazioni, del
    decreto-legge 27 dicembre 2024, n. 201, recante misure urgenti in
    materia di cultura.</p>
<p>Il decreto cultura arriva alle Camere dopo appena pochi mesi
    dall'insediamento del ministro Giuli e può definirsi come un passo
    importante che delinea una prospettiva e una visione che il nuovo
    Ministro intende imprimere al Ministero. Appare chiaro dal contenuto di
    questo decreto come si tenda a rafforzare la funzione della cultura come
    elemento centrale per il benessere della comunità e per la coesione
    sociale. Com'è noto, il momento prevede ristrettezze di bilancio che ci
    impongono delle scelte.</p>
<p>Il decreto traccia una traiettoria che inserisce le novità in un
    contesto di riorganizzazione di piani culturali e di altro genere, ma
    che insistono nella cultura e che necessitavano di essere riorganizzati.
    Su tutti, vi è il Piano Olivetti, che mira a essere una cornice
    legislativa fondamentale.</p>
<p>Compatibilmente con i tempi davvero ristretti a disposizione della
    Commissione Cultura, è stato comunque possibile svolgere un esame
    articolato sui contenuti del decreto anche attraverso il prezioso
    contributo, in sede di replica al dibattito, del ministro Giuli e
    discutere di ulteriori tematiche contenute negli ordini del giorno. Al
    riguardo, segnalo come esempio di fattiva interlocuzione fra Parlamento
    e Governo l'avvenuto accoglimento di 18 ordini del giorno su 25, molti
    dei quali presentati dalle forze di opposizione.</p>
<p>Quanto al contenuto, in questa sede vorrei richiamare solo alcune
    delle disposizioni più qualificanti del provvedimento, rinviando per il
    resto alla dettagliata disamina svolta dal relatore <strong>Marcheschi
        in Commissione. Una delle principali novità è costituita senz'altro dal
        Piano Olivetti per la cultura, ispirato alla figura di Adriano Olivetti
        e dedicato a favorire lo sviluppo della cultura, a promuovere la
        rigenerazione culturale delle periferie, delle aree interne e delle aree
        svantaggiate, nonché a valorizzare le biblioteche, la filiera
        dell'editoria libraria, gli archivi e gli istituti storici e
        culturali.</strong></p>
<p>Durante l'esame alla Camera dei deputati sono stati inseriti, tra le
    finalità del Piano, ulteriori <strong>riferimenti alla cultura del
        movimento, alla promozione dello spettacolo, del cinema e
        dell'audiovisivo, alla promozione della digitalizzazione del patrimonio
        librario e dell'alfabetizzazione digitale della produzione culturale e
        artistica giovanile, alla diffusione delle biblioteche scolastiche e
        delle librerie per i bambini, oltreché alla necessità di coinvolgere il
        terzo settore nelle attività di rigenerazione culturale delle
        periferie.</strong></p>
<p>Inoltre, alla Camera è stata anche inserita una disposizione volta
    istituire una posizione dirigenziale di livello generale all'interno
    dell'ufficio di Gabinetto del Ministero della cultura, con funzioni di
    supporto nell'attuazione del Piano.</p>
<p>Inoltre, vorrei segnalare le misure di potenziamento della
    cooperazione culturale con l'Africa e il Mediterraneo allargato,
    attraverso l'istituzione di un'apposita unità di missione presso il
    Ministero della cultura, nonché di una direzione generale presso il
    Dipartimento del tesoro del Ministero dell'economia e delle finanze. Si
    tratta di strutture destinate a operare in stretto raccordo e
    coordinamento con la cabina di regia del Piano
    <strong>Mattei.</strong>
</p>
<p><strong>Il decreto contiene inoltre una serie di disposizioni che
        decisamente aiutano gli operatori degli spettacoli dal vivo, rendendo
        finalmente strutturale la semplificazione dell'organizzazione di
        spettacoli ed eventi culturali all'aperto fino a 2.000 persone. La
        misura garantirà maggiore continuità e semplificazione per gli operatori
        del settore, favorendo un incremento dell'offerta di cultura negli
        spettacoli nelle piazze delle nostre città.</strong></p>
<p>Fra le disposizioni più significative, occorre fare menzioni anche
    delle misure a sostegno dell'editoria e delle librerie, di cui
    all'articolo 3. <strong>Nello specifico, viene istituito, <em>in
            primis</em>, un fondo con una dotazione di 4 milioni di euro per l'anno
        2024 per l'apertura di nuove librerie da parte di giovani fino a
        trentacinque anni di età, con priorità alle aperture in aree interne
        svantaggiate o in aree prive di librerie e biblioteche. Inoltre, è
        istituito un fondo, con una dotazione di 24,8 milioni di euro per l'anno
        2025 e di 5,2 milioni di euro per l'anno 2026, per l'acquisto di libri,
        anche in formato digitale, da parte delle biblioteche statali aperte al
        pubblico</strong> degli enti territoriali e culturali che ricevono
    contributi pubblici.</p>
<p>Da ultimo, è introdotto <strong>in via sperimentale un fondo, con una
        dotazione di 10 milioni di euro per l'anno 2025,</strong>
    <strong>finalizzato ad ampliare l'offerta culturale dei quotidiani in
        formato cartaceo attraverso il potenziamento delle pagine dedicate alla
        cultura, allo spettacolo e al settore dell'audiovisivo.</strong>
</p>
<p>Vanno poi ricordati gli <strong>interventi volti a celebrare il
        venticinquesimo anniversario della Convenzione europea del paesaggio
        (articolo 4), a sostenere la Giunta storica nazionale, l'Istituto
        italiano per la storia antica, l'Istituto storico italiano per l'età
        moderna e contemporanea, l'Istituto italiano di numismatica e la Domus
        Mazziniana (articolo 5), nonché a rendere più efficace la disciplina
        relativa alla Carta della cultura giovani e del merito (articolo
        6).</strong></p>
<p>Vanno considerati anche gli articoli volti a introdurre misure di
    semplificazione degli interventi sul patrimonio culturale, per il cinema
    e per il settore dell'audiovisivo (articolo 7); ad attribuire alla
    Scuola dei beni e delle attività culturali, ridenominata Scuola
    nazionale del patrimonio e delle attività culturali, il coordinamento
    dei corsi di formazione erogati dal Ministero della cultura (articolo
    8); a introdurre disposizioni urgenti in materia di impignorabilità dei
    fondi destinati alla tutela e alla valorizzazione del patrimonio
    culturale (articolo 9); in materia di tutela e valorizzazione del
    patrimonio culturale (articolo 10), e l'articolo concernente il
    Ministero della cultura (articolo 11).</p>
<p><strong>Dalle opposizioni</strong></p>
<p><strong>Tra tutti gli interventi della senatrice PD Vincenza Rando:
        Le opposizioni condividono</strong> alcune delle misure introdotte, come
    i 30 milioni di euro da destinare alle biblioteche e ad altri enti di
    promozione della cultura libraria e archivistica, o come la misura con
    la quale viene istituito un fondo da 4 milioni di euro già a valere sul
    2024 dedicato agli <em>under</em> 35, al fine di favorire l'apertura di
    nuove librerie da parte dei giovani.</p>
<p><strong>Sempre la senatrice Rando: Peccato che si tratti di
        provvedimenti non strutturali e che non potranno andare oltre il biennio
        2025-2026. Per il resto il decreto-legge è un insieme di micromisure non
        organiche, senza visione, finanziate dal fondo di riserva.</strong></p>
<p>Un piano strutturale per il rilancio della cultura passa
    necessariamente dal coraggio di investire risorse e dalla capacità di
    costruire programmi che sappiano dare respiro a questo settore. Da
    questo punto di vista non possiamo che giudicare negativamente, come un
    fallimento, il vostro tentativo.</p>
<p>C'è anche qualcosa di più grave, perché nel tentativo di indorare
    leggi decisamente mediocri vi siete lanciati di nuovo in un tentativo di
    <em>marketing</em> legislativo; l'avete già fatto con il Piano Mattei,
    usando il nome di uno degli industriali più illuminati del nostro Paese
    per licenziare un progetto con l'Africa senza capo né coda. Stavolta,
    parimenti, prendete in prestito il nome di Adriano Olivetti per
    presentare una riforma vuota, senza radici né visione. Oltre che
    offensivo per la loro memoria, è un'operazione scorretta, perché
    nasconde i contenuti dentro un annuncio che non ha alcuna
    concretezza.
</p>
<p>È davvero il caso di ricordare l'impegno per la cultura che Adriano
    Olivetti aveva e il nesso inscindibile che aveva con la comunità? Egli
    scriveva: «Abbiamo portato in tutti i paesi della comunità le nostre
    armi segrete: i libri, i corsi culturali, l'assistenza tecnica nel campo
    dell'agricoltura. In fabbrica si tengono continuamente concerti, mostre,
    dibattiti. La biblioteca ha decine di migliaia di volumi e riviste di
    tutto il mondo. Alla Olivetti lavorano intellettuali, scrittori,
    artisti, alcuni con ruoli di vertice. La cultura qui ha molto
    valore».</p>
<p>Avremmo voluto che il Governo, nel pensare questo decreto-legge,
    partisse davvero da queste frasi. Dentro queste parole, che ci
    restituiscono degnamente il pensiero dell'imprenditore piemontese,
    visionario e illuminato, si trovano un pezzo della sfida culturale che
    abbiamo davanti e la considerazione più importante: le biblioteche, le
    mostre e i concerti come strumenti culturali per costruire una comunità.
    Senza visione e senza risorse - come oggi ci troviamo a commentare - si
    tradisce la memoria di Adriano Olivetti.</p>
<p>Stefano Stefanini</p>
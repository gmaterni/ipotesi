
<!DOCTYPE html>
<html lang="it">
    <head>
        <meta http-equiv="Cache-Control" content="no-cache, no-store, must-revalidate">
        <meta http-equiv="Pragma" content="no-cache">
        <meta http-equiv="Expires" content="0">
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <meta name="description" content="IPOTESI - Periodico di approfondimento. Articolo: Dopo Santa Rosa c'è sempre un dopo, di Don Gianni Carparelli" />
        <meta name="keywords" content="IPOTESI, periodico, approfondimento, Santa Rosa, Viterbo, Don Gianni Carparelli" />
        <meta property="og:title" content="Dopo Santa Rosa c'è sempre un dopo - IPOTESI" />
        <meta property="og:description" content="Le feste sono una occasione culturale e anche spirituale. Riflessione di Don Gianni Carparelli" />
        <meta property="og:type" content="article" />
        <meta property="og:url" content="http://www.ipotesi.eu" />
        <meta name="robots" content="index, follow" />
        <link rel="icon" href="data:image/svg+xml,<svg xmlns='http://www.w3.org/2000/svg' viewBox='0 0 24 24' fill='currentColor'><path d='M12 2h1v20h-1z'/><path d='M9 5h6v1H9zM9 18h6v1H9z'/></svg>">       
        <title>IPOTESI</title>
        <style>
            body {
                font-family: Arial, sans-serif;
                margin: 5px;
                margin-left:100px;
                margin-right:100px;
            } 
            .ipotesi {
                position: absolute;
                top: 0;
                left: 40%;
                width:100%;
                margin: 0 auto;
                padding: 0;
                font-size: 70px;
                font-weight: bold;
                font-family: "Courier New", Courier, monospace;
                text-transform: uppercase;
                line-height: 1;
                letter-spacing: 9px;
            }w
            h3 {
              text-align: center;
              font-size: 40px;
              font-weight: bold;
              font-style: italic;
            }

            .subtitle {
                position: absolute;
                top:60px;
                left: 5px;
                font-size: 30px;
                font-weight: bold;
                font-style: italic;
            }
            .link {
                position: absolute;
                top: 60px;
                right: 10px;
                font-size: 25px;
                font-weight: bold;
            }
            .link a {
                color: #1a73e8;
                text-decoration: none;
                font-weight: bold;
                transition: color 0.3s ease;
            }

            .link a:hover {
                color: #d93025;
                text-decoration: underline;
            }

            .link a:visited {
                color: #4b0082;
            }

            .content {
                margin: 0 auto;
                margin-top:80px;
                padding: 10px;
                border: 1px solid #ccc;
                background-color: #f9f9f9;
                font-size: 28px;
                
            }

            p {
                margin-bottom: 15px;
            }

            strong {
                font-weight: bold;
            }
        </style>
    </head>

    <body>
    <br>
        <div class="ipotesi">
        IPOTESI 
        </div>
        <div class="subtitle">
        Periodico di approfondimento
        </div>
        <div class="link">
            <a href="http://www.ipotesi.eu" target="_blank">www.ipotesi.eu</a>
        </div>
        <div class="content">
            <h3>Tuscania a spasso tra le fontane storiche</h3>
</p>
<p>Un viaggio nel tempo passeggiando tra i Terzieri medievali di
    Tuscania, gli antichi quartieri della città. Il percorso tutto
    all’interno della cinta muraria dedicato all’acqua elemento vitale per
    una città e i suoi abitanti, resa fruibile attraverso lo sfruttamento di
    sorgenti, la costruzione di acquedotti e fontane che ne impreziosiscono
    piazze e strade.</p>
<p>Lasciando le auto nel comodo parcheggio di Piazza V. Marinozzi si può
    iniziare la passeggiata dal Terziere di Valle il più ricco di acqua e
    centro economico della città nel medioevo. Salendo dal parcheggio ci si
    trova subito di fronte alla fontana delle Sette Cannelle. Gli abitanti
    del terziere di Poggio e Castelli scendevano quotidianamente nel
    terziere di Valle presso le fonti più antiche del Leone, del Butinale
    (fontana delle Sette Cannelle) e di Sant’Angelo e proprio davanti alla
    fontana passava il tratto cittadino della Via Clodia, che si staccava
    dall’asse principale.</p>
<p>La fontana che oggi possiamo ammirare fu realizzata nel 1309 come
    testimoniato dall’epigrafe in caratteri gotici, ancora ben conservata
    sul prospetto. Fu costruita per volere del Podestà Lorenzo di Guglielmo.
     Sul prospetto della fontana campeggia la scritta SPQR (Il Senato ed il
    Popolo di Roma, non di Tuscania quindi) perché in questi anni Tuscania
    dovette tristemente fare atto di sottomissione al Comune di Roma fino al
    1354.</p>
<p>Sul prospetto frontale ci sono anche stemmi di famiglie nobili romane
    e non che si adoperarono per le riparazioni e la manutenzione della
    preziosa fontana. I materiali con cui fu costruita sono tufo, nenfro e
    peperino. La fontana con la sua forma lascia intuire la doppia funzione
    di abbeveratoio per animali e fontana per i passanti e la popolazione. 
    Al di sopra della lunga vasca si possono vedere altrettante specchiature
    con i sette mascheroni da cui fuoriesce l’acqua proveniente da un
    “bottino” sotterraneo situato proprio sotto la piazza del Comune oggi
    Piazza Basile.</p>
<p>A due passi si trova il bellissimo lavatoio che fu recuperato e
    salvato dopo il sisma del 1971. Anche questo luogo testimonia la grande
    abbondanza d’acqua del quartiere di Valle. Il lavatoio era alimentato da
    una sorgente che scaturiva da un cunicolo scavato nel tufo. Si può
    provare ad immaginare le voci allegre delle donne impegnate a fare il
    bucato e a scambiarsi le ultime notizie cittadine. Il lavatoio è parte
    della storia della città, fu utilizzato per lavare i panni fino agli
    anni ’50.</p>
<p>Continuando il percorso sulla via che sale a destra della fontana
    delle Sette Cannelle si potrà ammirare una porzione ben conservata della
    strada romana Clodia, riportata alla luce dopo i lavori di sistemazione
    post sisma del 1971. Da questo punto tornando verso la piazza del Comune
    si prosegue e salendo si raggiunge il terziere dei Castelli. Nel 1619
    gli amministratori di Tuscania misero mano alla realizzazione di un
    progetto più che mai necessario, il primo acquedotto che avrebbe dotato
    tutta la città di acqua corrente. Con un ulteriore sforzo economico si
    pensò di abbellire le piazze con fontane. In questo periodo furono
    costruite le più belle e monumentali: Poggio, Montascide, fontana di
    Palazzo Giannotti.</p>
<p>Ora si presenta alla vista su una terrazza panoramica, la fontana del
    Belvedere o del Cardinale costruita nel 1862 in sostituzione della più
    antica di cui purtroppo non si hanno notizie. E’ una struttura molto
    elegante, al contrario delle altre fontane citate questa fu realizzata
    utilizzando peperino viterbese e non il caldo nenfro delle cave locali.
    Osservando bene la colonna centrale si vedono due stemmi uno con la
    croce che rappresenta l’emblema di Tuscania e l’altro con la scritta
    S.P.Q.T (Il Senato e il Popolo di Tuscania) intercalati da due foglie di
    acanto.</p>
<p>Nella bella Piazza Mazzini, si incontra la monumentale fontana di
    Montascide o di San Marco realizzata probabilmente dagli stessi
    scalpellini che lavorarono alla monumentale fontana di Poggio nel primo
    ventennio del XVII secolo. La fontana si trova addossata ad un palazzo
    in una posizione diversa rispetto a quella originaria a decorazione di
    un palazzo che occupava lo spazio dell’attuale piazza Mazzini e che fu
    demolito nel XVIII secolo.</p>
<p>Dal terziere dei Castelli si cammina verso il terziere di Poggio ma
    nel passaggio potremo ammirare un’altra fontana storica quella di
    S’Antonio che si trovava fuori le mura della città oggi addossata alle
    mura in Piazza Italia. Veniva molto usata dai pastori per far bere le
    loro greggi durante la transumanza, in quanto la sua acqua alimentava un
    lungo e bellissimo abbeveratoio, come se ne vedono ancora nelle antiche
    vie. Cambiarono le esigenze e cambiò l’urbanizzazione extra muraria di
    Tuscania: la fontana  fu spostata per ben due volte.</p>
<p>La prossima piazzetta che raggiungeremo è Largo indipendenza dove fa
    bella mostra di se la fontana Giannotti, realizzata nel 1628 per
    abbellire il cortile del vicino Palazzo Giannotti in occasione del
    matrimonio del figlio di Francesco Giannotti avvocato romano e primo
    storico della città. In tempi recenti fu smontata e posta nella piazza
    dove oggi si trova addossata ad un grazioso palazzo in stile liberty.
    Ora abbiamo raggiunto la più monumentale e conosciuta delle fontane di
    Tuscania la Fontana di Poggio.</p>
<p>Il 20 maggio 1619 fu dato l’appalto per la costruzione della fontana
    del Duomo a Mastro Antonio di Michelangelo da Cortona. La prima cosa che
    fece Mastro Antonio fu quella di cercare nei dintorni di Tuscania una
    buona cava di pietra e scelse quella della Petrara. Non sappiamo con
    certezza chi abbia curato il progetto ne chi abbia scolpito il
    piedistallo, i tritoni, i conci, le colonnine; conosciamo però chi
    lavorò la grande vasca: Pompilio Rosi.</p>
<p>Cavare la pietra e lavorare la vasca in un unico blocco fu un lavoro
    improbo, ma ancora più difficile fu trasportarla a Tuscania. Fu fatto
    venire da Viterbo un carro speciale a quattro ruote e quando fu tutto
    pronto il carro cigolando e crosciando si mosse e ci vollero tre giorni
    per arrivare a destinazione con gli operai che davanti spianavano la
    strada.</p>
<p>Il 15 giugno 1622, alla presenza del Vice Legato e di tutto il popolo
    ci fu l’inaugurazione. Dallo zampillo centrale e dai sette zampilli
    disposti in cerchio l’acqua eruppe festosa, e i tritoni da una tromba
    sorretta dalle braccia (che oggi non hanno più) gettavano in alto
    quattro zampilli producendo una rilassante e piacevole colonna sonora
    che accompagna ancora oggi la vita cittadina del terziere.</p>
<p>Terminato il percorso dedicato alle fontane della città, è d’obbligo
    una tappa rilassante al Parco Torre di lavello seduti sulle panchine o
    sui muretti del parco di fronte ad uno dei panorami più affascinanti che
    la Tuscia possa offrire.</p>
<p>Anna Rita Properzi</p>
        </div>
    </body>

</html>

    
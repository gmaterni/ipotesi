
<!DOCTYPE html>
<html lang="it">
    <head>
        <meta http-equiv="Cache-Control" content="no-cache, no-store, must-revalidate">
        <meta http-equiv="Pragma" content="no-cache">
        <meta http-equiv="Expires" content="0">
        <meta charset="UTF-8" />
        <meta http-equiv="X-UA-Compatible" content="IE=edge" />
        <meta name="viewport" content="width=device-width, initial-scale=1.0" />
        <meta name="description" content="IPOTESI - Periodico di approfondimento. Articolo: Dopo Santa Rosa c'è sempre un dopo, di Don Gianni Carparelli" />
        <meta name="keywords" content="IPOTESI, periodico, approfondimento, Santa Rosa, Viterbo, Don Gianni Carparelli" />
        <meta property="og:title" content="Dopo Santa Rosa c'è sempre un dopo - IPOTESI" />
        <meta property="og:description" content="Le feste sono una occasione culturale e anche spirituale. Riflessione di Don Gianni Carparelli" />
        <meta property="og:type" content="article" />
        <meta property="og:url" content="http://www.ipotesi.eu" />
        <meta name="robots" content="index, follow" />
        <link rel="icon" href="data:image/svg+xml,<svg xmlns='http://www.w3.org/2000/svg' viewBox='0 0 24 24' fill='currentColor'><path d='M12 2h1v20h-1z'/><path d='M9 5h6v1H9zM9 18h6v1H9z'/></svg>">       
        <title>IPOTESI</title>
        <style>
            body {
                font-family: Arial, sans-serif;
                margin: 5px;
                margin-left:100px;
                margin-right:100px;
            } 
            .ipotesi {
                position: absolute;
                top: 0;
                left: 40%;
                width:100%;
                margin: 0 auto;
                padding: 0;
                font-size: 70px;
                font-weight: bold;
                font-family: "Courier New", Courier, monospace;
                text-transform: uppercase;
                line-height: 1;
                letter-spacing: 9px;
            }w
            h3 {
              text-align: center;
              font-size: 40px;
              font-weight: bold;
              font-style: italic;
            }

            .subtitle {
                position: absolute;
                top:60px;
                left: 5px;
                font-size: 30px;
                font-weight: bold;
                font-style: italic;
            }
            .link {
                position: absolute;
                top: 60px;
                right: 10px;
                font-size: 25px;
                font-weight: bold;
            }
            .link a {
                color: #1a73e8;
                text-decoration: none;
                font-weight: bold;
                transition: color 0.3s ease;
            }

            .link a:hover {
                color: #d93025;
                text-decoration: underline;
            }

            .link a:visited {
                color: #4b0082;
            }

            .content {
                margin: 0 auto;
                margin-top:80px;
                padding: 10px;
                border: 1px solid #ccc;
                background-color: #f9f9f9;
                font-size: 28px;
                
            }

            p {
                margin-bottom: 15px;
            }

            strong {
                font-weight: bold;
            }
        </style>
    </head>

    <body>
    <br>
        <div class="ipotesi">
        IPOTESI 
        </div>
        <div class="subtitle">
        Periodico di approfondimento
        </div>
        <div class="link">
            <a href="http://www.ipotesi.eu" target="_blank">www.ipotesi.eu</a>
        </div>
        <div class="content">
            <!--
TITOLO
La Minimacchina di S. Rosa
SOTTOTITOLO
Possiamo iniziare con la domanda: la Minimacchina di Santa Rosa ha
una sua “piccola storia”
AUTORE
di Marcello Arduini
DATA
2010-2025
ARTICOLO
-->

<h3>La Minimacchina di S. Rosa</h3>
<p>Possiamo iniziare con la domanda: la Minimacchina di Santa Rosa ha
una sua “piccola storia”? Domanda a cui proviamo a rispondere tentando
di formulare qualche ipotesi.</p>
<p>Questa manifestazione nasce ufficialmente nel 1966, a cura del
Comitato Centro Storico, (Via Mazzini e dintorni) e da quell’anno ha
avuto sempre continuità. Nel corso del tempo si è anche sviluppata in
alcuni altri quartieri della città, ovvero il Pilastro, e Santa Barbara,
con iniziative spontanee degli abitanti. Ho avuto notizia che quest’anno
2025 c’è stata, per la prima volta, una iniziativa a Bagnaia (frazione
di Viterbo), con il trasporto di un rudimentale baldacchino con una
piccola statua della Santa, da parte di bambini del posto supportati, mi
immagino, da qualche adulto. La devozione popolare produce spesso
fenomeni spontanei non prevedibili. Io mi sono occupato, nel corso degli
anni, della Minimacchina del Centro storico e queste righe sono tratte
dalle mie ricerche e dalle relative pubblicazioni di più di un decennio
fa. Seppure nata ufficialmente nel 1966, la Minimacchina ha però degli
antecedenti storici non trascurabili, sconosciuti ai più e di cui
tenterò qui di tracciare le linee. Questa storia, benché possa apparire
una “piccola storia”, fa sì che si possa ricostruire una tradizione
tutta interna alla città di Viterbo, vissuta spesso nelle sue pieghe più
riposte, con persone spesso anonime, in piccoli quartieri cittadini;
tuttavia proprio il fatto di essere una storia “su piccola scala”,
consente di poter gettare luce su una significativa vicenda comunitaria
legata a pieno titolo alla festa cittadina più importante e sentita. E
da qui poi collegare aspetti su dimensioni ancora più vaste.</p>
<p>In tempi passati (e non solo) si è sentito spesso etichettare la
Minimacchina come la “Macchinetta”, quasi a relegarla in un limbo
giocoso per bambini, un evento di poca importanza, un fatto privo di
tradizione e di spessore. Qui, con queste brevi note si vuole proprio
sfatare il luogo comune, lo stereotipo minimizzante (alimentato
involontariamente anche dal nome) che per tanto tempo è circolato e di
cui anche gli esempi storici che porterò recano traccia.</p>
<p>I precedenti, va precisato, sono discontinui e frammentari, e fanno
ipotizzare una presenza irregolare dell’evento Minimacchina nella storia
cittadina, dovuta probabilmente al suo carattere non istituzionale e al
suo essere legata a forme spontanee, sorte dal basso. Tuttavia la sua
intermittenza appare costante nel tempo e fa immaginare delle radici
resistenti e dei meccanismi culturali dotati di insospettabile
profondità nella vita comunitaria e nei rapporti intergenerazionali. Pur
con tutte le cautele del caso, arrivo a dire che essa possiede una vera
e propria tradizione, una tradizione che la proietta quanto meno ad un
secolo e mezzo fa, in pieno Risorgimento, nel travagliato tempo
dell’Italia immediatamente postunitaria.</p>
<p>Esiste infatti una cronaca di un giornale locale del 20 luglio 1872,
la «Gazzetta di Viterbo», in cui si racconta di avere visto - cito le
parole dell’ignoto articolista - «per la contrada san Giovanni in
Zoccoli una piccola macchina trionfale adorna di lumi e con sopra non so
che immagine di santo, portata da ragazzi, ed attorno alcune donne
gridare - Viva Pio Nono! - e farlo gridare a quei fanciulli». Il
giornalista continua con una sua annotazione di tipo politico:<br/>
«Noi non contrastiamo la libertà di divertirsi secondo i gusti, ma che
ci sarebbe toccato se, quando dominava il Papa, avessimo ardito gridar
noi - Viva il re? Più che spirito di parte ci sembra un principio delle
provocazioni che da più giorni accadono a Roma. Ci pensi e vegli chi
deve». Siamo appena a due anni dal 1870, data dell’annessione dello
Stato Pontificio al Regno d'Italia e le ferite nel tessuto sociale
sembrano ancora molto aperte. L’ignoto articolista sembra preoccupato
del clima antiunitario che si respira e degli slogan inneggianti al
Papa. La piccola macchina, di cui non è dato sapere quasi nulla, passa
per il quartiere di San Giovanni in Zoccoli, ma il giornalista appare
preoccupato di altro (per di più, non conosce nemmeno il santo che viene
trasportato, e questo ci fa essere praticamente certi del fatto che è un
forestiero: un viterbese non può non riconoscere l’immagine di Santa
Rosa).<br/>
In questa occasione la piccola macchina trionfale - che sia gioco
spontaneo di alcuni ragazzi, o che sia qualcosa di più o meno
organizzato - diventa casualmente l’oggetto su cui convergono tensioni
storico-politiche presenti a quei tempi.</p>
<p>Effettivamente non è dato di sapere se l’iniziativa del trasporto
fosse un semplice gioco di ragazzi del quartiere, se ci fosse o meno la
presenza di qualche adulto in veste di coordinatore, o altro. Il vuoto
di notizie ulteriori potrebbe indurre a far pendere la bilancia più
verso la manifestazione spontanea, non istituzionale, ovvero non ancora
inserita pienamente nella collettività. È probabile che proprio in
quanto attività estemporanea, non regolamentata, e per di più di
fanciulli, non sia nemmeno stata registrata dalle cronache cittadine del
tempo, se non per servirsene strumentalmente, come in questo caso, in
altri contesti di discorso. E però ecco che appare un altro episodio
appena venti anni dopo. E, curiosamente, è di nuovo in un contesto di
lotta politica che si situa una notizia dell’anno 1892. È uno scontro
tra due giornali che sostengono due fazioni in lotta fra loro,
capeggiate dall’avvocato Mangani e dall’onorevole Zeppa, entrambi
candidati al Parlamento nel collegio di Viterbo. Come accade anche oggi,
i giornali sono schierati a favore dell’uno o dell’altro: “Il
Rinnovamento” è dalla parte di Mangani, “Il Corriere di Viterbo”
sostiene invece Zeppa. Siccome sul primo era uscito pochi giorni prima
un articolo elogiativo della nuova macchina di Santa Rosa di Paolo
Papini, i fautori di Zeppa si schierano subito contro, usando toni forti
e argomenti denigratori nei confronti sia della macchina che del suo
autore e riservando salaci ironie all'articolista avversario.<br/>
Prendono di mira pesantemente quella che viene chiamata un’accozzaglia
di stili, sottolineano la sgradevolezza delle forme e la loro povertà
estetica: insomma dei giudizi veramente <em>tranchant</em>. Poi
l’anonimo continua:<br/>
«Le figure dipinte sembrano fatte da ragazzini [<em>sic</em>] e pare
aspettino il miracolo di santa Rosa, per essere risanate dalla deformità
del loro corpo. Nel basamento vi sono quattro animali che sarà
impossibile a qualunque zoologista il classificarli [...]</p>
<p>Di notte fa figura, perché si vede una mole mobile tutta illuminata,
come quelle macchinette che fanno per divertimento i ragazzi e che
qualche sera abbiamo visto portare in processione: ma di
giorno...››.<em><br/>
</em>L'articolo è del 17 settembre 1892, senza firma, ma con il titolo
<em>Applauditemi che me lo merito!</em> ; il gerente responsabile del
“Corriere di Viterbo” è Costantino Bernabei. La cosa più rilevante, ai
fini del discorso che qui ci interessa, è il fatto che si parli di
quelle “macchinette che fanno per divertimento i ragazzi”, dando per
scontato che ci sia una sorta di abitudine o quanto meno di ripetizione
del fenomeno, a tal punto che l’articolista del “Corriere” suppone che
il pubblico dei lettori sappia di cosa sta parlando e non sente nessun
bisogno di spiegare di cosa si tratti. Le <em>macchinette</em> sembrano
essere note: se fossero un evento eccezionale o sporadico, l’articolista
sentirebbe l’esigenza di far capire ai lettori di che cosa si tratti.
Sembra invece che si riferisca ad un uso conosciuto ai più e che
pertanto si può benissimo nominare, senza stare a precisare
ulteriormente. La conclusione che se ne può trarre è che questa notizia
fornisce una certa qual solida base al supporre l’esistenza continuata
(e dunque un’usanza acclarata) nella città di Viterbo nel 1892 di
piccole macchine di Santa Rosa trasportate dai ragazzi.<br/>
Insomma, fuor di ogni dubbio, si può affermare che la Minimacchina
affonda le sue radici quanto meno nel secondo Ottocento. E non è
impossibile immaginare che da un lavoro di scavo storico più
approfondito possa emergere qualche altro documento anche anteriore. Nel
1919 c'è un altro trasporto di Minimacchina del quale si è avuta
testimonianza da uno dei bambini di allora, il compianto Rosario Scipio,
dai cui ricordi oggi sappiamo che alcuni bambini del quartiere San
Giovanni, guidati da pochi adulti e d’accordo con il parroco, prendono
l'iniziativa di fare una loro macchina, costruita con legno e carta e
illuminata da qualche candela, e di trasportarla per le vie del
quartiere. Tra parentesi: il trasporto della macchina grande si era
interrotto, a causa della guerra dal 1915 al 1918. Anche in questo caso
il passaggio della Minimacchina si intreccia con le battaglie politiche
del momento e mentre i bambini sfilano di sera con la loro piccola
macchina sulle spalle, illuminata così aleatoriamente, assemblata con
una specie di povero <em>bricolage</em>, vestiti con un improvvisato ma
rituale abito bianco con la fascia rossa si scatena - come ci ricorda
Scipio - un parapiglia tra anarchici e clericali, cosicché la macchina
prende fuoco e il trasporto non viene portato a termine.<br/>
Ancora una volta, nelle cronache locali, la Minimacchina sembra qualcosa
di trascurabile, un elemento che fa da sfondo. Essa non è altro che il
pretesto per affilare le armi dello scontro politico. Quello che si può
notare è che il suo passaggio (probabilmente abituale) sembra essere un
fatto riconosciuto e riconoscibile dai cittadini viterbesi, al punto che
esercita una sorta di attrazione per confronti accesi di idee sia sul
posto che sulla stampa. Se avvengono scontri vuol dire che c’è una
partecipazione, un sentimento, una forma di socializzazione. Se fosse un
semplice e casuale gioco di bambini, non potrebbe avere questa
popolarità; invece si intuisce che la Minimacchina è inserita
completamente nella vita cittadina.</p>
<p>Il filo rosso continua, pure se con una interruzione di oltre due
decenni, e si passa dal primo dopoguerra al secondo. Infatti sono
riuscito ad avere testimonianza del fatto che, dopo il 1945, c'è stato
il passaggio di Minimacchine. Si tratta della testimonianza orale da me
raccolta diversi anni fa, fornita da un caro amico viterbese, l’attore
Armando Cianchella, oggi purtroppo scomparso. Armando era
particolarmente affezionato alla Minimacchina, perché l’aveva vissuta da
bambino in quegli anni e poi perché, ormai adulto, aveva avuto parte
attiva nella ideazione e nella realizzazione di quelle del 1966 e del
1967. Egli mi ha raccontato che nel periodo immediatamente successivo
alla guerra, aveva assistito alla costruzione e alla sfilata di alcune
improvvisate Minimacchine. Era troppo piccolo per ricordare con
precisione gli anni ma è certo si tratti del periodo 1946-50. Anche qui
sono anni difficili, con la città che ha vissuto i pesanti traumi dei
bombardamenti, delle distruzioni, dei lutti.</p>
<p>In coincidenza con quanto raccontato da Armando Cianchella, abbiamo
una immagine fotografica degli anni immediatamente successivi, prova
documentaria inoppugnabile, Una fotografia che ci mostra una rudimentale
Minimacchina costruita con materiali molto poveri, con alcuni ragazzi
intorno, in una posa che ce li fa apparire timidamente fieri ma anche
divertiti. Siamo nel 1955, e siamo sempre nel quartiere di San Giovanni,
(luogo evidentemente canonico per la vita storica e per il passaggio
della Minimacchina, anche in tempi diversi da quelli più recenti). La
Minimacchina, quasi a testimoniare le difficoltà economiche dell’epoca,
è costruita con semplici tavolette, un po’ di cartone e poco altro,
presso la falegnameria Nocilli, sulla cui soglia è stato realizzato lo
scatto fotografico.<br/>
Dunque, per concludere questa carrellata storica, abbiamo documenti
scritti, orali, fotografici, di questi antecedenti della attuale
Minimacchina: 1872, 1892, 1919, 1946-50, 1955 e poi ininterrottamente,
come sappiamo dal 1966 ad oggi; questo ci porta ad affermare che,
contrariamente ad una opinione assai diffusa, esiste una tradizione che
non è solo degli ultimi decenni, ma che ha radici più lontane e profonde
e che si lega alle forme spontanee della devozione popolare. Tali forme,
possedendo evidentemente la forza e i requisiti necessari per parlare a
tutti, hanno avuto la possibilità di uscire dalla spontaneità originaria
per imporsi come elementi accettati e fatti propri dalla
collettività.</p>
<p>Per brevità termino qui e ometto le riflessioni antropologiche, che
caso mai pubblicherò nei prossimi numeri.</p>
<p>Marcello Arduini</p>

        </div>
    </body>

</html>

    
<!--
TITOLO
Il Declino della Diffrenza e della Identità ( 2 parte )
SOTTOTITOLO
L'identità è distinzione e differenza: è possibile protagonismo della
propria storia, è processo dinamico dell’ilo che diviene nel tempo della
storia personale.
AUTORE
Giovanni Mastrangeli
DATA
19-08-2025
ARTICOLO
-->

<h3>IL DECLINO DELLA DIFFERENZA E DELL'IDENTITA' ( 2 PARTE )</h3>
<p>La "cultura" che il cervello umano produce è detta in biologia (
semplifico moltissimo ) Epigenetica : scienza che chiarisce come
l'ambiente fisico ( vedi ad esempio macrobioma intestinale e immunitaria
) e immateriale ( vissuti astratti simbiotici, formazione critica )
interagisca con la nostra genetica cerebrale formando identità e
differenze delle persone. Queste scoperte spiegano meglio il travaglio
umano personale che va facendo declinare la"formazione critico
culturale" della personalità vs una normalità che oggi sfiora la
"disidentità".</p>
<p>La civiltà personale come conquista di identità migliore per merito e
dovere ( già di per sé difficile e affascinante) è in stasi e declino :
risente di corruzioni mentali, economiche, valoriali, illusioni di
potere o poteri politici culturali veri, che vogliono affermarsi
sull'altra persona con aggressività, con ignoranza arrogante, con
ipocrite recite, con impulsività ( vedi come si gestiscono i conflitti
personali in famiglia, negli ambienti di lavoro o tra nazioni e
potentati economici ) : "Perché la guerra" si chiedevano nel 1932
Einstein e Freud ).</p>
<p>Nei luoghi dell'esprimersi con se stessi e con gli altri spesso si
afferma la volontà di potenza, la parola è violenta come l'azione. Mai
se non raramente vince l'equilibrio del comportamento se non la pace, la
dignità di un modulato compromesso, della mediazione, dell'ascolto, di
verità possibili diverse da quelle insanamente egoistiche ora così
frequenti.</p>
<p>Nel tempo d'oggi l'essere persona si presenta in prevalenza
estremistica in questi modi : 1) apatia e "anestesia" del proporsi in un
eterno presente nei modi giovanili fino alla dipendenza di personalità,
perché ciò è stato prodotto da decenni di distorsioni educazionali e
"vantaggi" familiari e sociali non conquistati ( assistenzialismo di
ogni tipo con recite adeguate che ormai fanno rivendicare diritti in
eccesso ); poi c'è l'estremismo all'altro capo dei comportamenti:
contenuti di parole ed azioni con volontà di potenza come da homo
sapiens arcaico : con attivazione del cervello primitivo, della chimica
dell'impulsività e della gratificazione rapida e non già del cervello
neocorticale superiore.</p>
<p>Differenza e identità vanno indifferenziandosi non comunicano più o
sono nevrotiche per tutti i motivi oggettivi e soggettivi richiamati.
Infine proiettiamo sempre sull'altro ( bisogno del nemico?) la colpa di
tale comportamento incivile autoeleggendoci giusti ( chiamasi
identificazione proiettiva )</p>
<p>che solo i giovani possono in parte usare con ragione dando a noi
genitori, all'amministrazione politica, alla scuola e agli esempi
formativi la responsabilità del loro comportamento. Ma tutti i
postgiovani di età e troppi adulti a me sembrano come vecchi già arresi
passivamente al vivere : ove vi è ormai l'incapacità di ricreare il
passato nel presente con nuove rappresentazioni mentali verso il futuro
: rompere le barriere per formare nuove belle differenze e identità, non
interessa più. E come i vecchi ci ripetiamo : ognuno è laudator temporis
acti o di un presente immobile, per molti difficile da vivere in ogni
senso, per altri con lauti vantaggi psicologici o economici ( non ho
ambizioni, non fatico, non sento il dovere di essere migliore per me e
per gli altri ).</p>
<p>Ricordava anni fa il Card. Martini in un libro memorabile fondamento
per ogni coscienza matura : "Solo ai coraggiosi sono concessi amici
sinceri".</p>
<p>Mia umile postilla: ma nemmeno la pace vissuta per 80 anni dopo la
seconda guerra mondiale ci dà la motivazione verso la "belle difference"
? La "trappola" tecnologica e la società desiderante e consumistica
globalizzata e il benessere di base diffuso, politica e cultura
impoverite sono così onnipotenti nel ritardare la civiltà personale
nelle nostre menti? Forse se differenza, identità e rispetto ormai
corrono verso l'indifferenziato e si confondono per paura della speranza
o di un compromesso o di una mediazione migliore, dovremmo interrogarci
e non recitare troppo : forse ciò non ci conviene più?</p>
<p>Ciò detto invoco le virtù teologali richiamate in"Recite del tempo
d'oggi".</p>
<p>Occorre inventare mode creatrici di senso per evitare alla persona di
essere normalmente incivile, insignificante e indifferenziata, con le
conseguenze sociali degenerate in essere.</p>
<p>Dove sono modi, luoghi, allievi e maestri per questa civiltà
personale riformata?</p>
<p>Freud nel "Disagio nella civiltà" nel 1930 a ciò aveva
richiamato.</p>
<p>Giovanni Mastrangeli</p>

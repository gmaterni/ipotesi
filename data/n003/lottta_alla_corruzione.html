<!--
TITOLO
Lotta Alla Corruzione
SOTTOTITOLO
Il presidente Mattarella: „ combattere la piaga corruzione è dovere
di tutte le Istituzioni: legalità e onestà sono condizioni
imprescindibili per una crescita giusta. Ognuno è chiamato a fare la
propria parte.“
AUTORE
Stefano Stefanini
DATA
10-12-2024
ARTICOLO
-->

<p>Viterbo Roma 9.12.2024 Il 9 dicembre di ogni anno ricorre la Giornata
Internazionale contro la corruzione, un’occasione per porre l’attenzione
sulle conseguenze di un fenomeno sociale, politico ed economico che
colpisce tutti i Paesi, priva i cittadini di diritti fondamentali,
rallenta lo sviluppo economico, mina le Istituzioni e lo Stato di
diritto.</p>
<p>Il 31 ottobre 2003, l’Assemblea Generale dell’ONU, in risposta al
crescente fenomeno della corruzione e alla minaccia che rappresenta per
la stabilità e la sicurezza, ha adottato la Convenzione delle Nazioni
Unite contro la Corruzione (United Nations Convention against
Corruption). La Convenzione, entrata in vigore nel dicembre 2005,
rappresenta uno degli strumenti più innovativi ed è il primo strumento
giuridico vincolante nella lotta contro la corruzione: mira a promuovere
un approccio globale e multisettoriale per prevenire e combattere il
fenomeno, anche in considerazione della sua dimensione transnazionale;
prevede misure di prevenzione e la criminalizzazione delle principali
forme di corruzione.</p>
<p>Durante la Giornata internazionale sono in programma vari eventi
organizzati da UNODC (Ufficio delle Nazioni Unite per il controllo della
droga e la prevenzione del crimine), UNDP (Programma delle Nazioni Unite
per lo sviluppo), dalle organizzazioni della società civile, dai Governi
e dai singoli individui, per sensibilizzare i cittadini e incentivare la
prevenzione della corruzione, per discutere del fenomeno e mostrare come
la corruzione rappresenti uno dei maggiori ostacoli al raggiungimento
degli Obiettivi per lo Sviluppo Sostenibile dell’Agenda ONU 2030.
incidendo soprattutto sui servizi al cittadino. Anche l’Agenzia per la
coesione territoriale aderisce alla giornata internazionale contro la
corruzione.</p>
<p><strong>Il presidente della Repubblica, Sergio Mattarella, in
occasione della Giornata internazionale contro la corruzione dello
scorso anno aveva dichiarato:</strong></p>
<p>"La Giornata internazionale contro la corruzione, proclamata dalle
Nazioni Unite, si celebra nel ventesimo anniversario della Convenzione
ONU contro la corruzione, che ha dato carattere universale a questa
battaglia di civiltà e progresso, fornendo strumenti giuridici nuovi ai
Paesi, rafforzando la collaborazione tra magistrature e forze di
polizia, sostenendo misure comuni di prevenzione.</p>
<p>È un'occasione importante per rilanciare il valore del contrasto al
crimine e dell'affermazione della legalità", ha detto ancora il Capo
dello Stato aggiungendo che </p>
<p><strong>"È un'occasione importante per rilanciare il valore del
contrasto al crimine e dell'affermazione della legalità. La scuola, la
cultura, lo spirito civico possono fare molto".</strong></p>
<p><strong>"La corruzione altera la vita delle persone e attacca i
diritti di ciascuno, corrode le fondamenta della società, mina lo Stato
di diritto, altera i mercati.</strong></p>
<p>Combattere questa piaga - che riguarda tutti i Continenti - è un
dovere delle Istituzioni e, al tempo stesso, un impegno etico e civile
delle forze sociali, delle comunità, dei cittadini". Lo dice il
Presidente della Repubblica, Sergio Mattarella, in occasione della
Giornata internazionale contro la corruzione. </p>
<p>Il presidente Sergio Mattarella in visita all’ Università della
Tuscia nel febbraio del 2019.</p>
<p><strong>"Legalità e onestà sono condizioni imprescindibili per una
crescita giusta e sostenibile. Di contro, la corruzione, i flussi
illeciti di denaro, l'evasione fiscale tolgono ingenti risorse alla
società in tutte le sue articolazioni" sottolinea
Mattarella. </strong></p>
<p>"Pace, Giustizia e Istituzioni forti sono obiettivi - ha concluso il
presidente Mattarella - dell'Agenda 2030 delle Nazioni Unite. Traguardi
globali che interessano il futuro stesso del Pianeta e la sua
sostenibilità. Ognuno è chiamato a fare la propria parte".</p>
<p>Come dimostrato dall’esempio di moltissimi cittadini in particolare
giovani durante la fase più’ acuta della pandemia, i <strong>singoli
cittadini, specie se giovani, hanno saputo curare – aiutati dai vari 
enti di formazione ed educazione sociale quali la scuola, la chiesa, le
fedi  religiose e le famiglie –  i piccoli grandi  gesti di cura nei
nostri Comuni delle cose pubbliche, dei beni culturali, del verde
pubblico, di buone pratiche civiche, con una lotta al degrado, alle
sporcizia ed alle cattive abitudini, alla maleducazione ed al
menefreghismo.</strong></p>
<p>Solo recuperando il rispetto e la correttezza nella gestione delle
“piccole cose” attueremo un giusto recupero della civiltà e della
legalità che determinano la vera libertà dei singoli ed il progresso
generale del nostro Paese.</p>
<p><strong>Lotta generalizzata alla corruzione, quantificabile in  60
miliardi all’anno, con forniture e appalti  pubblici gonfiati sino al 40
% dei costi reali.</strong></p>
<p>Purtroppo la dimensione della corruzione, spesso legata alla malavita
ed alla criminalità organizzata, sembra insormontabile, si parla di un
costo della corruzione quantificabile in  60 miliardi all’anno, con
forniture e appalti  pubblici gonfiati sino al 40 % dei costi reali. In
questo senso la punizione effettiva ed esemplare dei corrotti e dei
dilapidatori delle risorse pubbliche, scoperti e giudicati in tempi
ragionevolmente rapidi,  deve essere la giusta condizione per recuperare
la fiducia del Popolo nello Stato.</p>
<p><strong>Oltre alla lotta senza quartiere contro la corruzione,
l’evasione fiscale  ed i veri sperperi di risorse, occorre un indirizzo
chiaro dell’Unione Europea e degli Stati ad un urgente sano accesso al
credito per la produzione, alle imprese, specie se piccolo-artigianali, 
ed alle  famiglie per l’acquisizione della casa e dei beni durevoli e
per il consumo.</strong></p>
<p>In questo frangente va incentivato e premiato il recupero di una
fiducia nello sviluppo, credendo nelle proprie potenzialità, specie nei
giovani, deve poter superare anche la diffusa quanto deleteria “miseria
etico-morale e spirituale”, che crea egoismi delle classe più agiate,
consumismo e materialismo sterili ed effimeri, spesso  rendite
parassitarie non fondate su un lavoro produttivo per il singolo e con
valenza sociale per  la collettività,  nello spirito della Costituzione
economica dell’Italia.</p>
<p><strong>Porre alla base del riscatto dell’Italia i Valori condivisi
dei principi fondamentali della Costituzione.</strong></p>
<p>Come più volte affermato dal presidente della Repubblica, i Valori
condivisi racchiusi nei principi fondamentali della nostra Costituzione
daranno modo di  ricostruire una società dove la sobrietà e la
solidarietà tra i soggetti economici, stato, impresa, famiglia ed enti
intermedi,  vissute in concreto, potranno far arretrare la povertà e la
disoccupazione, la decrescita della natalità e avranno la meglio
sull’indifferenza e sull’egoismo, sul profitto e sullo spreco, e
soprattutto sull’esclusione sociale, fenomeno da risolvere per
recuperare le nuove marginalità: i senza lavoro, le famiglie con potere
d’acquisto fortemente ridimensionato, i coniugi separati, i pensionati
con trattamenti minimi, gli stranieri che non trovano lavoro in
Italia.</p>
<p><strong>Sui fondamenti della legalità diffusa ed il senso della
comunità l’Italia può fondare una sana azione di
sviluppo.    </strong></p>
<p>Dal rapporto Censis sulla situazione sociale del Paese si possono
trarre alcune indicazioni per il futuro, in quanto sono  quattro le
attenzioni mostrate degli italiani:  la coesione nazionale, la famiglia,
l’impresa e la formazione diventano i quattro nuclei da sostenere e
incentivare,  su cui investire perché l’Italia possa ripartire sulla
strada dello sviluppo .</p>
<p>La “rottamazione” ed il rinnovamento deve essere concretizzati non
sull’età anagrafica ma <strong>sulla capacità di dare allo Stato,  alle
comunità di ogni livello un apporto superiore di idee, entusiasmo e
concretezza che ispiri nel Popolo nuovi stimoli di crescere, non
soltanto nell’economia, ma nel sociale, e nell’educazione, nella qualità
della vita, nella cultura e nel saper vivere, nell’assistenza a chi ha
veramente bisogno,  per cui l’Italia, con la sua immensa tradizione
storico-culturale e le sue eccellenze, può ancora incidere da
protagonista nello scacchiere internazionale e nelle singole realtà
territoriali, diverse ma sempre comunque unite sotto un’unica
Bandiera.</strong></p>
<p>Nelle scuole di ogni ordine e grado sono stati opportunamente
programmati incontri formativi di dibattito sulla gestione  rispettosa
della Legalità dello Stato, per allenare i giovani ad appassionarsi alla
cura della Repubblica  a livello locale come nella dimensione
centrale.</p>
<p><strong>Su questi principi dobbiamo trovare ciascuno nel proprio
ambito di azione – cittadini sovrani nell’espressione del Voto, autorità
centrali e locali al servizio dei cittadini, politici, mondo
dell’informazione, associazioni e movimenti, responsabili ed esponenti
della produzione, del volontariato e del mondo dell’educazione  –  la
forza di  sensibilizzare il Popolo, specie i nostri giovani, su un nuovo
Rinascimento morale, culturale  e socio-economico,  per  riappropriare
ai cittadini quella sovranità e quel protagonismo che la  Costituzione
repubblicana conferisce loro, come doveri e come diritti
fondamentali.</strong></p>
<p>Come riportato nei servizi di SKY TG24: „Secondo l’Indice di
Percezione della Corruzione 2023 (Cpi) di Transparency International
(pubblicato a gennaio 2024), l’Italia conferma un punteggio di 56,
posizionandosi al 42esimo posto su 180 Paesi e in 17esima posizione tra
i 27 Stati dell’Unione europea.</p>
<p><strong>"Il consolidamento del punteggio del nostro Paese nel Cpi
2023 conferma l'Italia nel gruppo dei Paesi europei più impegnati sul
fronte della trasparenza e del contrasto alla corruzione.</strong></p>
<p>Un risultato che è anche frutto dell'applicazione di alcune misure
normative adottate in materia di whistleblowing e di appalti pubblici",
ha dichiarato Michele Calleri, presidente di Transparency International
Italia. L’Indice misura la corruzione percepita nel settore pubblico
utilizzando 13 strumenti di analisi e sondaggi rivolti a esperti. Il
punteggio varia da 0 (alto livello di corruzione percepita) a 100 (basso
livello).</p>
<p><strong>La classifica dei Paesi più virtuosi e quelli più
colpiti.</strong></p>
<p>La Danimarca guida la classifica dei paesi con meno corruzione con un
punteggio di 90, seguita da Finlandia (87), Nuova Zelanda (85), Norvegia
(84), Singapore (83), Svezia e Svizzera (82).</p>
<p>In fondo alla classifica troviamo la Somalia con 11 punti, seguita da
Venezuela, Siria e Sud Sudan (13 punti) e Yemen (16 punti). La media
globale rimane invariata per il dodicesimo anno consecutivo. Tuttavia, i
dati mostrano che 28 Paesi hanno compiuto progressi significativi
nell’ultimo decennio, mentre 35 hanno registrato un peggioramento.</p>
<p>Se l’Europa occidentale mantiene il punteggio medio più alto (65), le
regioni più colpite sono l’Africa sub-sahariana (33 punti) e l’Europa
dell’Est e l’Asia centrale (35 punti).</p>

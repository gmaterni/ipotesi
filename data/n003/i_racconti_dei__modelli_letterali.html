<!--

    TITOLO
    modelli letterari
    SOTTOTITOLO
    modelli letterari
    AUTORE
    aa
    DATA
    aa
    ARTICOLO
    
-->

<p>TITOLO</p>
<p>I racconti dei modelli letterali</p>
<p>SOTTOTITOLO</p>
<p>Iniziamo dalla A</p>
<p>AUTORE</p>
<p>Guido Angeloni</p>
<p>DATA</p>
<p>10-04-2025</p>
<h1 id="i-racconti-dei-modelli-letterali.-iniziamo-dalla-a">I racconti
dei modelli letterali. Iniziamo dalla A</h1>
<p><em>Si parlerà dei <strong>modelli letterali</strong> e della
corretta iconografia degli stessi e si dimostrerà che le lettere
<strong>raccontano storie collettive ed individuali</strong>.</em></p>
<p><em>Si dimostra che l’attenzione alla corretta iconografia delle
lettere è un atto che <strong>educa</strong> e che
<strong>previene</strong>: ci rende uomini e donne miglior<strong>i. I
primi operatori dell’educazione e della prevenzione, dunque, sono
l’insegnante della primaria e il genitore che aiuta il proprio figlio
nell’espletamento dei compiti</strong>. Ma <strong>ognuno di noi può
educare se stesso</strong>, con la presa di coscienza e modificando la
lettera manoscritta disarmonica.</em></p>
<h2 id="il-punto-di-vista-che-spiega-questi-articoli">Il punto di vista
che spiega questi articoli</h2>
<p>Come anticipato si parlerà dello studio della scrittura e della
lettera in particolare, da un punto di vista del tutto originale ed
unico, sorto dai miei studi: quello della <strong>grafica
simbolizzata</strong>, la quale è nata nell’ambito della grafologia (la
studio dal 1973, l’ho insegnata per molti anni, persino per più di un
decennio in un corso di laurea specifico. Dal 1991 vivo di grafologia e
di perizie grafiche), ma che ormai può essere considerata una disciplina
autonoma.</p>
<p>In primo luogo, però, debbo premettere le <strong>due
definizioni</strong> che seguono:</p>
<blockquote>
<p>1) Il <strong>simbolo</strong>, è costituito da un modello formale
codificato, che chiamiamo <strong>lettera</strong> e/o <strong>modello
letterale</strong>;</p>
<p>2) La <strong>simbolizzazione</strong>. E’ il modo del tutto
individuale e soggettivo di reagire al simbolo detto. E’ propria del
<strong>modello letterale manoscritto</strong>.</p>
</blockquote>
<p>In pratica, la grafica simbolizzata studia il simbolo <strong>per
restituire una voce all’infinita varietà delle simbolizzazioni</strong>.
Da qui, il senso del nome di “<em><strong>grafica
simbolizzata</strong></em>”.</p>
<h2 id="un-piccolo-esperimento-per-introdurre">Un piccolo esperimento,
per introdurre</h2>
<p><img src="media/image1.png"
style="width:1.19167in;height:1.56111in" />Si traccino tre
<strong>“graffiti”</strong>, a mo’ di segmenti di retta, orientandoli e
posizionandoli pressappoco come in fig.1 e poi ci si chieda che cosa
rappresenti la conformazione prodotta (consiglio di eseguire
l’esperimento, si vedrà che contiene più insegnamenti).</p>
<p>Indubbiamente la conformazione rappresenta una
<strong>capanna</strong>, ma è anche una <strong>A, dello stampatello
maiuscolo</strong>: qui non ci interessa dire che è stata pensata
nell’VIII secolo prima di Cristo, perché non siamo nel campo della
paleografia.</p>
<p><strong>Un primo aspetto è il seguente</strong>: si è compreso che
<strong>ogni lettera contiene in sé i primitivi modi dello
scrivere</strong>. Vale a dire, che in qualsiasi <strong>lettera
alfabetica</strong> (ma anche nei <strong>numeri</strong>, che
appartengono all’<strong>ideografico</strong>) sono ravvisabili le
tracce della <strong>scrittura pittografica e della scrittura
ideografica</strong> che sono appartenute agli albori dell’umanità. Si
tratta di un’inevitabile, potrei dire e se ne comprenderà la
ragione.</p>
<h2 id="i-costitutivi-strutturali-e-funzionali">I costitutivi
strutturali e funzionali</h2>
<p>Diamo un nome ai tre costituitivi, nel modo che segue, da sinistra a
destra:</p>
<p>1) <strong>Salita</strong>. Per eseguirla dobbiamo orientare lo
sguardo diagonalmente, verso l’alto destra;</p>
<p>2) <strong>Discesa</strong>. Per eseguirla dobbiamo orientare lo
sguardo diagonalmente, verso il basso destra;</p>
<p>3) <strong>Distanziamento orizzontale</strong>. Da sinistra a
destra.</p>
<p>I tre di cui sopra sono <strong>costitutivi strutturali</strong>, ma
non avremmo l’effetto ottenuto se non contemplassimo anche i
<strong>costitutivi funzionali</strong>. Sono molti, preciso solo i più
importanti ai fini di questa dimostrazione:</p>
<p>4) L’<strong>appoggio</strong>, sia dell’<strong>avvio</strong> della
salita sia della <strong>fine</strong> della discesa, <strong>su una
linea orizzontale</strong>, detta <strong>linea del cammino</strong> o
<strong>rigo del suolo</strong> (da altri, anche in grafologia, definito
rigo di base), e <strong>l’orientamento perpendicolare</strong> al detto
rigo;</p>
<p>5) Il <strong>collegamento tra salita e discesa di tipo
effettivo</strong> (nel modello che si apprende sui banchi di scuola i
due gesti sono perfettamente <strong>accostati</strong>, ma non sono
<strong>collegati</strong>, mentre in seguito sono destinati a
collegarsi realmente);</p>
<p>6) L’<strong>angolo dell’alto di tipo acuto</strong>. E’ molto
importante che sia effettivamente acuto. Un angolo curvilineo (smusso) è
disarmonico, al contrario di ciò che suggeriscono il senso comune e
persino la grafologia;</p>
<p><img src="media/image2.png"
style="width:1.0875in;height:1.40694in" />7) Il <strong>moto
aereo</strong> (ossia eseguito con sollevamento della mano dal foglio)
<strong>diagonale</strong>, dalla <strong>fine</strong> della
<strong>discesa</strong> al punto di <strong>avvio</strong> del
<strong>distanziamento (</strong>vedi Fig.2). Tale moto svolge una
funzione molto importante;</p>
<p>8) Il perfetto <strong>accostamento</strong> del distanziamento sia
alla salita e sia alla discesa. Come in precedenza, tale accostamento è
di forte importanza.</p>
<p>Detto dell’<strong>iconografia</strong>, che cosa potremmo dire
dell’<strong>iconologia</strong>, se fossimo nella storia dell’arte? Non
siamo nella storia dell’arte (il termine iconografia è preso a prestito
da tale campo) e quindi si preferisce il termine di
<strong>racconto</strong>, mentre è sconsigliabile quello di
<strong>significato</strong>, ma per il momento preferisco
tralasciare.</p>
<p>Del racconto, si parerà poi, ma preciso che <strong>ogni differenza
con quanto raccomandato dalla corretta iconografia costituisce una
disarmonia</strong>, più o meno importante, anche se non è il caso di
esagerare. Tuttavia, chi fosse interessato può cercarmi, mi troverà
disponibile a fornire una consulenza in maniera gratuita (per me è
ricerca ed è studio).</p>
<h2
id="il-concetto-di-lettera-che-appartiene-alla-grafica-simbolizzata">Il
concetto di lettera che appartiene alla grafica simbolizzata</h2>
<p><img src="media/image3.png"
style="width:3.15139in;height:2.08194in" />I concetti che connotano la
lettera nel modo in cui è intesa dalla grafica simbolizzata sono
precisati a seguire (si vedrà che vi rientrano anche taluni disegni).
<strong>La lettera</strong>:</p>
<p>a) <strong>Racconta</strong>. Racconta due tipi di storie: quella del
<strong>modello</strong>, che appartiene al popolo che l’ha
formalizzato, quella della <strong>lettera manoscritta</strong> (ossia
la lettera simbolizzata), che narra, invece, infiniti racconti
individuali.</p>
<p>b) <strong>Si fonda sulla lettura</strong>, non è indispensabile che
si acquisisca anche l’abilità di manoscriverla. A propria volta la
lettura è di due tipi, a) <strong>consapevole</strong>, b)
<strong>inconsapevole</strong> (alcuni direbbero inconscia, ma
preferisco inconsapevole): quest’ultimo concetto merita un
approfondimento specifico, ma per ora lo diamo per assodato. In ogni
caso, la presenza della <strong>lettura inconsapevole è stata
dimostrata</strong> <strong>attraverso vari esperimenti
specifici</strong>, del tipo: “<em>dimmi la lettera manoscritta redatta
da</em> <em>altri che non ti piace e ti dimostrerò che racconta anche
te</em>”. Nel merito si veda l’esempio della Fig. 3, che appartiene ad
una maestra delle elementari. Notare, in questo caso, come tutte le
iconografie letterali si distanzino alquanto dalla norma, in modo
disarmonico;</p>
<p>c) Produce <strong>emozioni</strong>, quella del modello, e
<strong>reazioni</strong>, quella di chi prova colui che legge. Se ne
ha, dunque, il classico schema <strong>stimolo</strong> –
<strong>organismo</strong> – <strong>risposta</strong>, studiato e
provato da alcune psicologie:</p>
<p><img src="media/image4.png"
style="width:0.78125in;height:1.51042in" />d) E’ <strong>un modello
formale che preesiste all’individuo e che ogni individuo sa
leggere,</strong> in maniera inconsapevole e consapevole. Nell’epoca
remota di quella che per noi è la <strong>scrittura parietale</strong>
basata sui pittogrammi, i <strong>modelli erano di tipo
naturale</strong>: un animale, un fiore, ecc.. <strong>Questo tipo di
scrittura appartiene anche ai nostri tempi</strong>, tanto è vero che
abbiamo eseguito esperimenti specifici, basati sull’esecuzione a mano
libera di alcuni disegni (il rettangolo, il triangolo, il cuore simbolo
dell’amore ed altro) con il fine di verificarne se raccontino o meno la
storia dello scrivente: se ne sono avuti esiti positivi. In un caso,
abbiamo voluto studiare un fiore, detto margherita Fig.4), il quale
(verosimilmente) studia la vocazione alla paternità o alla maternità e
al prendersi cura della propria prole;</p>
<p>e) Ha un <strong>nome</strong> standardizzato che è condiviso da
tutti. Nel caso dell’esperimento eseguito, il nome è
“<strong>A</strong>”. Il nome appartiene alla <strong>lettura di tipo
consapevole</strong>;</p>
<p>f) Ha un <strong>cognome</strong>, che ne definisce e la
<strong>famiglia</strong> (corsivo, stampatello, numero, geometria) e la
<strong>specie</strong>, maggiore o minore. Nel caso dell’esperimento
sopra detto, il <strong>cognome</strong> e la specie sono
“<strong>stampatello maiuscolo</strong>”. Il cognome e la famiglia
appartengono anche loro alla <strong>lettura consapevole</strong>;</p>
<p>g) E’ il <strong>costitutivo fondamentale e fondativo di un modo
specifico dello scrivere</strong>, ossia di una famiglia dello
stesso.</p>
<h2 id="i-linguaggi-delle-famiglie-i-paradigmi">I linguaggi delle
famiglie (i paradigmi)</h2>
<p>Si è compreso che ogni famiglia ha un <strong>paradigma
simbolico</strong> (potremmo dire un linguaggio dello stesso tipo, che è
letto in maniera inconsapevole). In altre parole, si tratta di
<strong>un racconto di tipo generale e specifico della famiglia</strong>
che ogni singola lettera coniuga secondo la propria natura.</p>
<p>Il <strong>paradigma</strong> (per semplificare ci si riferirà alle
sole famiglie principali):</p>
<p>h) <strong>Nello stampatello</strong>. <strong>Ordina</strong> al
<strong>cittadino</strong>. La disposizione ordinata secondo il giusto
delle leggi degli uomini. Nel <strong>maiuscolo</strong> ordina ciò che
si deve, nel <strong>minuscolo</strong> dispone il come si esegue il
dovuto. E’ la lingua del giusto;</p>
<p><strong>i) Nel corsivo</strong>. <strong>Suggerisce</strong> alla
<strong>persona</strong> <strong>di questa parte del mondo e di questa
epoca</strong>. Indica la via secondo il “<em>vero</em>” e secondo
l’”<em>eterno dell’esistere</em>”, basata sugli oneri e sulle funzioni
dettate dall’<strong>età</strong> e dal <strong>genere</strong>. Nel
corsivo le <strong>maiuscole</strong> rappresentano i grandi che
eseguono operazioni manipolative e di accudimento sui piccoli,
rappresentati dalle <strong>minuscole</strong>. Queste ultime, per
proprio conto, debbono apprendere dall’esempio dei grandi, mamma e papà,
per fare come fecero loro. Sulla base del confronto tra il nostro
corsivo e quello tedesco si è giunti alla conclusione che il linguaggio
del nostro corsivo è di tipo <em><strong>Controriformato</strong></em>
(le mie convinzioni religiose sono indifferenti, è il corsivo che
“parla” e che insegna);</p>
<p><strong>j) Nel numero</strong>. <strong>Ordina</strong> ai generi. Si
riferisce ad un ordine universale, attinente alle funzioni che
presiedono e consentono la nascita e la vita (lo <strong>0</strong> e
l’<strong>1</strong>, che ordinano ai generi), e il modo come assisterla
(gli altri numeri). A titolo di esempio, precisato che la <strong>specie
maggiore del numero</strong> lo si rinviene nell’insieme
“<strong>0-1</strong>”, si è anche sperimentata la relazione propria
della matematica binaria <em><strong>1+1=10,</strong></em> ai fini di
verificare se tale espressione racconti o meno il concetto di coppia
provato dagli scriventi (“10”, nella matematica binaria è uguale a due,
che sta per coppia, mentre nella grafica simbolizzata i numeri coinvolti
rappresentano rispettivamente i generi maschile e femminile,
biologicamente intesi).</p>
<p>Va precisato che nella simbolizzazione (ossia nella lettera
manoscritta) anche lo stampatello e il numero sono influenzati dal
paradigma del corsivo. In altre parole, se ad esempio, per un verso, la
lingua dello stampatello obbliga a riferirsi al giusto, colui che lo
scrive non può evitare il riferimento al “vero”, per come gli è
comandato secondo età e genere.</p>
<h2 id="tornando-alla-lettera-a-che-cosa-racconta">Tornando alla lettera
A: che cosa racconta?</h2>
<p>E’ una lettera alfabetica, ma dire ciò non ci insegna nulla. E’
costituita da tre “<strong>graffiti”</strong>, abbiamo detto. E’ un
“<strong>pittogramma”</strong> che raffigura una casa, si è detto
ancora. Quando ci interroghiamo sulla funzione di detta casa, invece, il
nostro pittogramma si tramuta in un <strong>ideogramma</strong>: ce lo
insegna la paleografia. Dal graffito alla lettera alfabetica, da un
<strong>antico progenitore</strong> – detto graffito, <strong>all’ultima
erede</strong> che, necessariamente, deve contenere in sé tutti coloro
che l’hanno generata, in questo caso detta <strong>lettera alfabetica
A</strong>, dello <strong>stampatello maiuscolo</strong>. <strong>La
lettera, dunque, è effettivamente un racconto</strong>.</p>
<p>Conosciuto il paradigma dello stampatello, se ne ha il seguente
racconto: <strong>i cittadini debbono fondare una casa</strong> (nella
M, invece, hanno l’onere di fondare l’istituzione famiglia). <strong>Una
casa per chi</strong>?</p>
<p><img src="media/image5.png"
style="width:1.37569in;height:1.51181in" />Ragionando nel qui ed ora
(non secondo il sentire del cittadino romano dei tempi che furono, che
nessuno conosce esattamente) <strong>la casa che si deve edificare è un
nido per il cucciolo destinato a diventare il futuro cittadino.</strong>
Siccome colui che racconta la simbolizzazione del simbolo casa è lo
scrivente, nella sua A manoscritta<strong>, se ne ha lo schema che è
condensato nella Fig.5.</strong></p>
<p><strong>E’ stupefacente: il tutto quanto sopra è un unicum</strong>.
Sono coinvolti concetti originali, che non hanno un correspettivo nella
grafologia e/o in formulazioni similari in alcuna parte del mondo, per
quanto se ne sa.</p>
<p>Da dire che le sperimentazioni hanno talmente confermato le
indicazioni della lettera A manoscritta, che si sta <strong>pensando di
formalizzare il tutto in un test piscologico</strong> (se ne discute
nell’associazione, del quale sono il Direttore scientifico, che ha nel
Presidente e nel Vice presidente due psicoterapeuti: l’<strong>AIDAS –
DGS</strong>).</p>
<h2
id="i-racconti-narrati-dalla-a-dello-stampatello-maiuscolo-manoscritta">I
racconti narrati dalla A dello stampatello maiuscolo manoscritta</h2>
<p>Va considerato che abbiamo anche dimostrato che quando scriviamo una
lettera, raccontiamo con il sentire e con gli occhi di quando eravamo
bimbetti.</p>
<p>Nel merito, nella grafica simbolizzata si distingue tra
<strong>significato</strong> e <strong>racconto</strong>. Il
<strong>significato</strong> è il punto di vista di un osservatore
esterno sui fatti narrati, sia questo anche uno psicologo, oppure un
grafologo e così via. Il <strong>racconto</strong>, invece, corrisponde
al “vero” per come fu letto il fatto nel momento in cui accadde, così
come è narrato nella simbolizzazione della persona interessata.</p>
<p>Nel merito della A manoscritta, la ricerca ha dimostrato che racconta
se lo scrivente si avverte e/o si avvertì:</p>
<p><strong>a</strong>) scambiato nella culla; <strong>b</strong>)
rifiutato da mamma; <strong>c</strong>) rifiutato da papà;
<strong>d</strong>) abbandonato da mamma e/o da papà;
<strong>e</strong>) di soffocare nella casa; <strong>f</strong>) di
essere incustodito nella casa di mamma e papà; <strong>g</strong>)
colpevole del fatto che mamma papà litigavano violentemente;
<strong>h</strong>) timoroso di mamma e/o timoroso di papà;
<strong>i</strong>) bisognoso di scappare da casa; <strong>l</strong>)
di essere nato per prendere il posto di un altro fratello, deceduto.</p>
<p>Inoltre, <strong>la A manoscritta può raccontare anche
che</strong>:</p>
<p><strong>m</strong>) se <strong>nonna</strong> si imponeva su mamma
nella conduzione della casa; <strong>n</strong>) che
<strong>mamma</strong> oppure più frequentemente <strong>papà</strong>
(o un <strong>nonno</strong> tanto amato e che era il sostegno della
casa, ancora non si sa distinguere) <strong>è venuto meno</strong> (vale
sia per l’età fanciullesca, per il nonno, se per l’età adulta, per papà;
<strong>o</strong>) altro ancora.</p>
<h2 id="primo-congedo">Primo congedo</h2>
<p>Si è parlato di un apparente inverosimile: lo è stato anche per me e
per tanti anni. Mi sono dovuto piegare all’evidenza dei fatti. Lo si è
dimostrato con lo studio, la ricerca e le sperimentazioni.</p>
<p>Si è scelto di iniziare dalla “A” dello stampatello, invece che dalla
lettera corsiva dello stesso tipo (anticipo che racconta mamma), perché
rende manifesta l’idea che persino nelle lettere alfabetiche dell’ora è
rappresentato lo scrivere che appartenne all’alba dell’umanità. Da
segnalare, inoltre, che più evidenze ci hanno dimostrato che già i
bambini di sei anni sanno leggere in maniera inconsapevole il racconto
della lettera A dello stampatello.</p>
<p>Nella “A” lo scrivente (il <strong>distanziamento
orizzontale</strong>) sorge all’interno del nido e per ultimo (dopo la
<strong>salita</strong>, mamma, e la <strong>discesa</strong>, papà),
“<strong>magicamente</strong>” (potremmo dire), in quanto è depositato
dopo un “volo” (il moto aereo della mano che anticipa l’avvio del
distanziamento). Conseguentemente, secondo il simbolo, è un dono voluto
da mamma e da papà, ma proviene dal “cielo” (è sempre il simbolo che
parla; si pensi alla cicogna, ad esempio). Questa lettera rende
manifesta e concreta l’idea che ciascuno di noi ha necessitato (per
bisogni vitali) e <strong>necessita di un nido</strong>, costruito da
mamma e da papa, con questi ultimi, però, che sono i diretti discendenti
dell’ente tridimensionale che ci inglobò (simbolicamente anticipo che è
la “<strong>o</strong>”), tendenzialmente sferico, chiamato utero. E’ in
discussione, per l’appunto, questo tema: il <strong>simbolo della vita,
umanamente inteso.</strong></p>
<p>Il simbolo, insomma, è un prodotto umano, in quanto nasce perché
l’Uomo necessita di raccontarsi. E’ la <strong>simbolizzazione che crea
il simbolo</strong>, perché l’uomo ha bisogno di dare un “nome” a coloro
che lo hanno generato e che lo hanno posizionato nel mondo,
“dicendogli”: ecco chi sei. Il tutto implica che <strong>ogni volta che
una persona traccia anche un semplice tratto anche con il dito
nell’aria, ebbene, lei è appunto quel tratto</strong>! Ovvero quando
scriviamo una qualsiasi lettera noi <strong>ci avvertiamo</strong>
(inconsapevolmente) <strong>rappresentati in ogni millimetro della
stessa</strong>.</p>
<p>Preciserò meglio, approfondirò, ne darò conto, fornirò tutte le
spiegazioni e/o le delucidazioni che eventualmente mi saranno richieste.
Il mio scopo è scoprire, capire, per prevenire. Per una società più
giusta ed uguale, basata sul progresso dell’umanità di ciascuno di
noi.</p>
<p>Grazie e sperando che a questo articolo possano seguirne altri.</p>
